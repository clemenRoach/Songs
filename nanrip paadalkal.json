{
  "category_id": "nanrip paadalkal",
  "category_ta": "நன்றிப் பாடல்கள்",
  "songs": [
    {
      "number": 1,
      "title": "அழகிய கவிதையில் பாடிடுவேன்",
      "lyrics": "1. அறிவிலி எனையே அவர் நினைத்தார்\nஆற்றல் அனைத்தும் எனக்களித்தார் (2)\nஎரித்திடும் துயரில் என்னைக் காத்தார்\nஎனவே அவர் என் ஆண்டவரே\n2. துன்பச் சூழல்கள் சூழ்கையிலே\nதுயரக் கறைகள் படர்கையிலே (2)\nஅன்பின் கரத்தால் அரவணைத்தார்\nஆகவே அவர் என் ஆண்டவரே"
    },
    {
      "number": 2,
      "title": "அன்பர் இயேசு அருகில் இருக்க",
      "lyrics": "1. பயணம் தூர சென்றாலும் பயங்கள் இல்லையே\nபாதை தடுமாறினாலும் கவலையில்லையே (2)\nநம் ஆயன் நம்மோடு இருக்கின்றபோது\nஅன்போடு தோளில் நம்மைத் தாங்கிக் கொள்கிறார் (2)\nஒன்று கூடுவோம்  ... ...\n2. சொந்த பந்தம் அழிந்தாலும் தனிமை இல்லையே\nநோய்கள் நம்மை அழித்தாலும் மரணம் இல்லையே (2)\nநம் இயேசு நம்மோடு இருக்கின்றபோது\nவாழ்வாக நம்மை என்றும் நிறைவு செய்கின்றார் (2) ஒன்று..."
    },
    {
      "number": 3,
      "title": "அன்பினில் துள்ளிடும் நெஞ்சம்",
      "lyrics": "1. வாழ்வினைப் பிறர் வாழ்ந்திட தரும் அன்பு சிறந்ததென்றாய்\nசொன்னதைப் பலர் ஏற்றிட உயிர்\nமண்ணில் கொடுத்துச் சென்றாய் (2)\nஉன் அருள் இன்று எம் உள்ளம் சேர்ந்ததே\nஉன் துணை பெற்றதால் நெஞ்சம் பாடுதே - நன்றி ... ...\n2. இயேசு உன்வழி எய்திட வரும் நெஞ்சில் சோகம் இல்லை\nபேசும் உன்மொழி கேட்டபின் எனில்\nஅச்சம் ஏதும் இல்லை (2)\nஉன் விழி அன்புடன் என்னைக் கண்டதே\nஉன்னிலே கலந்ததே எந்தன் நெஞ்சமே - நன்றி ... ..."
    },
    {
      "number": 4,
      "title": "உம் பணி வாழ்வையே எங்கள் அகலாக ஏற்று",
      "lyrics": "1. சிறைப்பட்டோர் விடுதலை அடைய வந்தீர்\nவறியவர் வாழ்வுக்கு வழிவகுத்தீர் (2)\nஉலகின் இடர்களை வென்றிடவே - இறை\nசித்தத்தில் நாளும் வாழ்ந்தவரே\nநற்செய்தி முழங்கி நம்பிக்கை வாழ்வில்\nபுதிதாய் உலகை மாற்றினீரே\n2. தந்தையின் அன்பினைப் பகிர்ந்தவரே - இறை\nஆவியின் ஏவுதல் நிறைந்தவரே (2)\nஆயிரம் ஆயிரம் புதுமைகளால் - அன்று\nஎளியவர் மனதை ஆட்கொண்டீர்\nவாழ்வெனும் கடலில் அன்பெனும் படகாய்\nஎன்னிலே வாழ்ந்திடும் பரம்பொருளே"
    },
    {
      "number": 5,
      "title": "இதழால் நன்றி சொன்னால் இறைவனுக்காகிடுமோ",
      "lyrics": "1. வாழ்வில் காட்டுதலே வானிறை கேட்கும் நன்றி - 2\nமனத் தாழ்ச்சியும் தரித்திரமும் தயவும் காட்டும் நன்றி\n2. உலகை உருவாக்கி உண்மை வாழ்வளித்து -  2\nதன்னைப் பலியாக்கி தந்திடும் இறைவனுக்கு\n3. சிலுவைக் கொடியேற்றி ஜெகத்தை மீட்டுயிர்த்து - 2\nசிலுவைப் பலன் யாவும் நமக்கே ஈந்தவர்க்கு"
    },
    {
      "number": 6,
      "title": "இதுவரை செய்த செயல்களுக்காக",
      "lyrics": "1. உவர்நிலமாக இருந்த என்னை\nவிளைநிலமாக மாற்றிய உன்னை (2)\nஅலைகடல் அலைந்து ஓய்கின்ற வரையில் - 2\nநாவினால் புகழ்ந்து பாடுவேன் நன்றி  2\n2. தனிமரமாக இருந்த என்னை கனிமரமாக மாற்றிய உன்னை\nதிசைகளும் கோள்களும் அசைகின்ற வரையில் - 2\nஇன்னிசை முழங்கியே பாடுவேன் நன்றி - 2"
    },
    {
      "number": 7,
      "title": "இந்நாள்வரை என்னைக் காத்த அன்பின் தெய்வமே",
      "lyrics": "1. உள்ளம் சோர்ந்துபோன போது அருகில் இருந்து நடந்தாய்\nஉடல் சோர்ந்து தவித்தபோது வார்த்தை தந்து வளர்த்தாய் (2)\nபுனிதன் பாதையில் நான் தினமும் நடப்பேன்\nபுரட்சிப் பாதையில் நான் நல்வழி காண்பேன் (2)\nஅன்னையானவா நல் தந்தையானவா நன்றி\nவாழ்வுக்கும் நன்றி வளங்களுக்கும் நன்றி\n2. உறவைத் தேடி தவித்த போது நண்பனாக வந்தாய்\nஅமைதித் தேடி அலைந்த போது இறை அமைதி தந்தாய் (2)\nஇயேசு பாதையில் நான் வலிமை பெறுவேன்\nஇறையாட்சித் தேடலில் நான் புதுயுகம் படைப்பேன் (2)\nஅன்னை... ..."
    },
    {
      "number": 8,
      "title": "இயேசு கிறிஸ்து ஆண்டவர் இன்றும் என்றும் இருப்பவர்",
      "lyrics": "1. பாவக்கறைகள் நிறைந்த எந்தன் உள்ளத்தை  - 2\nபரமன் இயேசு குருதி சிந்திக் கழுவினார் - 2\nஅமைதி இன்றி அலைந்த எந்தன் மனத்தினை - 2\nஆவி அனுப்பி அன்பு பொழிந்து மாற்றினார் - 2\n2. இரவும் பகலும் மகிழ்ச்சியோடு இருக்கின்றேன் - 2\nஇயேசு அருளால் இனி எனக்குக் குறையில்லை - 2\nஇன்பம் துன்பம் எது வந்தாலும் பயமில்லை - 2\nஇயேசு எனது இறைவனாக இருப்பதால் - 2"
    },
    {
      "number": 9,
      "title": "இயேசுவின் நாமம் இனிதான நாமம்",
      "lyrics": "1. பாவத்தைப் போக்கும் பயமதை நீக்கும்\nபரம சந்தோசம் பக்தருக்களிக்கும் (2)\n2. பரிமளத் தைலமாம் இயேசுவின் நாமம்\nபாரெங்கும் வாசனை வீசிடும் நாமம் (2)\n3. வானிலும் புவியிலும் மேலான நாமம்\nவானாதி வானவர் இயேசுவின் நாமம் (2)\n4. நேற்றும் இன்றும் மாறிடா நாமம்\nநம்பினோரை என்றும் கைவிடா நாமம் (2)\n5. முழங்கால் யாவும் முடக்கிடும் நாமம்\nமூன்றில் ஒன்றாக ஜொலிப்பவர் நாமம் (2)\n6. சாத்தானின் சேனையைச் செயித்திட்ட நாமம்\nசாவப் பிசாசைத் துரத்திடும் நாமம் (2)"
    },
    {
      "number": 10,
      "title": "இயேசுவின் பின்னால் நானும் செல்வேன்",
      "lyrics": "1. அச்சமும் இல்லை அதிர்ச்சியும் இல்லை அடியேன் உள்ளத்திலே\nஆண்டவர் இயேசு அடைக்கலப் பாறை ஆதலின் குறையில்லை\nஆண்டவர் முன்னால் அகிலமே பின்னால் - 2\nஅன்பர் இயேசுவின் வார்த்தையினாலே விடுதலை அடைந்தேனே\n2. தாயும் அவரே தந்தையும் அவரே தரணியில் நமக்கெல்லாம்\nசேயர்கள் நம்மைச் செவ்வழி நடத்தும் தெய்வம் அவரன்றோ\nஆயனே முன்னால் அலகையே பின்னால் - 2\nஅழைக்கும் இயேசுவின் அன்பு மொழியிலே\nஆறுதல் அடைந்தேனே"
    },
    {
      "number": 11,
      "title": "இறைவன் படைத்த நாளிதே நன்றி நன்றி பாடுவோம்",
      "lyrics": "1. வானம் பூமி யாவுமே நன்றி கூறட்டும்\nவாழும் உயிர்கள் இயேசுவை வணங்கி மகிழட்டும் (2)\nஇதயம் இன்று இனிய கீதம் பாடட்டும் பாடட்டும் - 2\nஇறைவன் இயேசு என்றும் நம்மைக் காப்பதால்\nநன்றி இறைவா  4 -2\n2. கவலை யாவும் மறைந்தது கலக்கமில்லையே\nகாலமெல்லாம் கர்த்தர் இயேசு நம்மோடு உள்ளார் (2)\nபுதிய வானம் புதிய பூமி பூத்திட - 2\nபுதிய பயணம் புவியில் இன்று தொடங்குவோம்\nநன்றி இறைவா - 4 -2"
    },
    {
      "number": 12,
      "title": "இறைவனைப் புகழ்ந்து பாடுவேன்",
      "lyrics": "1. தாயின் கருவிலே தரிக்கும் முன்னமே\nதயவுடன் கருணைக்கண் நோக்கினீர் (2)\nகழுகுபோல் உம் சிறகில் சுமந்தீர் - உம்\nகனிவுள்ள கரங்களில் பொறித்தீர்\nஇறைவா இறைவா என்ன நன்றி சொல்லுவேன் - என் வாழ்வில்...\n2. கார்முகில் போல கவலை சூழ்கையில்\nமார்போடு எனை அணைத்துக்கொண்டீர் (2)\nமகிழ்ச்சியின் தைலத்தைம் பூசினீர் - உன்\nமகிமையில் எனக்குப்  பங்கு தந்தீர்\nஇறைவா இறைவா என்ன நன்றி சொல்லுவேன் - என் வாழ்வில்..."
    },
    {
      "number": 13,
      "title": "இன்று என் வாழ்விலே பொன்னாள்",
      "lyrics": "1. அன்னை தன் உதரம் உதித்திட்ட நேரம்\nதந்தை நீர் என்னை தேர்ந்தெடுத்தீர்\nஅன்பினை பாலாய் அவள் தந்த வேளை\nஎன் பணி எழுதிவைத்தீர் (2)\nஇந்நாள் வரை என்னைக் கண்போல காத்தீர்\nஇறைவா உன் கருணைக்கு விளக்கம் நீர் ஆனீர் (2)\n2. அகிலத்தில் எனது பயணம் தான் நீள\nவிந்தைகள் பல நீர் புரிந்து நின்றீர்\nஇரவிலும் எல்லா பகலிலும் நீரே நட்போடு வழிநடந்தீர் (2)\nஇயலாமையில் உன் பலம் நீர் அளித்தீர்\nதேவா என் வாழ்க்கையில் நிறைவும் நீர் ஆனீர் (2)"
    },
    {
      "number": 14,
      "title": "இன்று விடியல்கள் தேடி புறப்படுவோம்",
      "lyrics": "1. வாழ்வின் விரையங்களை வழிதேடும் பாதைகளாய்\nவர்ண பேதங்களை விரட்டிடும் விளக்குகளாய் (2)\nசிறைப்பட்ட நெஞ்சங்களை சுதந்திரப் பறவைகளாய்\nமாற்றிட நம் இயேசுவே புதுப்பாதைகள் அமைத்தார்\n2. மாந்தர் உணர்வுகளை மதித்திடும் பண்பினையும்\nபழிக்கும் சுற்றங்களை மன்னிக்கும் பெருமனமும் (2)\nஇருளினைத் தூற்றாமல் ஒளியினை ஏற்றிடவும்\nஇயேசுவே வழி காட்டினார் அந்தப் பாதையில் உயர்வோம்"
    },
    {
      "number": 15,
      "title": "இன்னொரு நாள் மலர்கிறது இன்னொரு நாள் விடிகிறது",
      "lyrics": "1. எங்கே நான் சென்றாலும் என்னோடு இருக்கின்றாய்\nஎங்கே நான் பறந்தாலும் என்னோடு நீ வருகின்றாய் (2) - 2\n2. காலங்கள் கடந்தாலும் ஞாலங்கள் அழிந்தாலும்\nதாயும் என்னை மறந்தாலும் நீயோ என்னை நேசிக்கின்றாய்(2)-2"
    },
    {
      "number": 16,
      "title": "உம்மைப் போற்றிப் புகழுகின்றோம்",
      "lyrics": "1. வல்லவரே நல்லவரே வானம் வையம் யாவும் படைத்தவரே (2)\nவாழ்வு தர வந்தவரே -2 எம்மை வாழவைத்துக் காப்பவரே-2\nஅல்லேலூயா அல்லேலூயா பாடுவோம் - 4\n2. நேற்றும் இன்றும் மாறாதவரே நேசப் பிதாவிலே வாழ்ந்தவரே (2)\nநேசம் காட்ட வந்தவரே -2 எம்மை நேசித்து வாழ்பவரே -2\nஅல்லேலூயா அல்லேலூயா பாடுவோம் -4\n3. ஆதிமுதல் வாழ்பவரே ஆதி அந்தமெல்லாம் இருப்பவரே (2)\nஆடு மேய்க்க வந்தவரே -2 புதிய ஆதாமாய் இருந்தவரே -2\nஅல்லேலூயா அல்லேலூயா பாடுவோம் -2"
    },
    {
      "number": 17,
      "title": "உம்மைப் போற்றுகின்றோம் உம்மைப் புகழுகின்றோம்",
      "lyrics": "1. இறைவா உம் திருப்பெயர் மேலானது\nஇறைவா உம் திருப்புகழ் மேலானது (2)\n2. இறைவா உம் மாட்சிமை மேலானது\nஇறைவா உம் மகத்துவம் மேலானது (2)\n3. இறைவா உம் வல்லமை மேலானது\nஇறைவா உம் வார்த்தைகள் மேலானது (2)\n4. இறைவா உமதன்பே மேலானது\nஇறைவா உமதருளே மேலானது (2)"
    },
    {
      "number": 18,
      "title": "உலகிற்கு ஒளியாய் உயிருக்கு வழியாய்",
      "lyrics": "1. இயேசுவின் குரலை இதயத்தில் கொண்டு\nஇணையில்லா பலியில் இறைவனை உண்டு (2)\nசென்றிடும் வழியில் சொல்லிடும் மொழியில் ஆ.. 2\nநின்றிட அழைத்தோம் நிற்பாய் தினமும்\n2. உண்மை வழியை உலகுக்குக் காட்ட\nஉலகத்தை அன்பால் ஒன்றாய்த் திரட்ட (2)\nஅக இருள் அகற்றி இறையருள் புகுத்த ஆ.. 2\nஅன்புடன் அளித்தோம் எம்மையே உமக்கு"
    },
    {
      "number": 19,
      "title": "உள்ளம் வந்தீர் உறவு தந்தீர்",
      "lyrics": "1. ஏழைப் பெண்ணின் காணிக்கை போல\nஎம்மைத் தந்தோம் ஏற்றாய் நன்றி (2)\nவார்த்தையைக் கேட்டோம் மரியாள் போல\nபாதத்தில் அமர்ந்தோம் அர்த்தங்கள் தந்தாய்\nசிறுதுளி நீரே முத்தாய் மாறும்\nஇறைவா முத்தென மாற்றினாய் என்னை (2)\nநன்றி பாடிடுவோம் நன்றி பாடிடுவோம் -2\n2. தொழுநோயாளன் உடல்நலம் அடைந்தான்\nதொழுதிட மீண்டும் வந்ததும் மகிழ்ந்தீர் (2)\nஆலமரத்தின் விழுதுபோல\nஆயிரம் நன்மைகள் அடைந்தோம் நன்றி\nஅன்பை பிறருக்கு உனைப்போல் வழங்க\nசெல்வோம் உலகிற்கு இதயம் நன்றி (2)\nநன்றி பாடிடுவோம் நன்றி பாடிடுவோம் -2"
    },
    {
      "number": 20,
      "title": "உறவோடு வாழும் உள்ளங்கள் நடுவில் தெய்வம் தரிசனம்",
      "lyrics": "1. அன்பாகி அன்பில் நிலையாகும் நெஞ்சில் . . .\nமெய்யாகி பொய்மை பழிநீக்கும் நெறியில்  . . .\nஒளியாகி உலகில் இருள் போக்கும் பணியில் . . .\nகனவாகி நீதி நெருப்பாகும் செயலில் . . .\nதெய்வம் தரிசனம் - 4\n2. மதம் யாவும் மனித இன பேதம் ஒழித்தால் . . .\nசமதர்மம் ஓங்க ஓயாது உழைத்தால் . . .\nஉரிமைகள் காக்க உயிர்த் தியாகம் செய்தால் . . .\nஇறையரசின் கனவு நனவாகி விடிந்தால் . . .\nதெய்வம் தரிசனம் - 4"
    },
    {
      "number": 21,
      "title": "உன் புகழைப் பாடுவது என் வாழ்வின் இன்பமைய்யா",
      "lyrics": "1. துன்பத்திலும் இன்பத்திலும் நல் தந்தையாய் நீ இருப்பாய்\nகண்ணயரக் காத்திருக்கும் நல் அன்னையாய் அருகிருப்பாய் (2)\nஅன்பு எனும் அமுதத்தினை நான் அருந்திட எனக்களிப்பாய்\nஉன் நின்று பிரியாமல் நீ என்றும் அணைத்திருப்பாய் - 2\n2. பல்லுயிரைப் படைத்திருப்பாய் நீ என்னையும் ஏன் படைத்தாய்\nபாவத்திலே வாழ்ந்திருந்தும் நீ என்னையும் ஏன் அழைத்தாய் (2)\nஅன்பினுக்கு அடைக்கும் தாழ் ஒன்று இல்லை என்றுணர்ந்தேன்\nஉன் அன்பை மறவாமல் நான் என்றும் வாழ்ந்திருப்பேன் - 2"
    },
    {
      "number": 22,
      "title": "எத்துணை நன்று எத்துணை நன்று",
      "lyrics": "1. ஒரு கொடிக் கிளையாய் நாமிருக்கின்றோம் எத்துணை நன்று\nஅந்த ஒரே திருச்சபையில் நாமிருக்கின்றோம் ... ... (2)\nஒரே குடும்பமாய் நாமிருக்கின்றோம் ... ...\nஇன்று ஒரே வித அழைப்பை நாம் பெற்றுக் கொண்டோம் ... ...\n2. புதியதோர் உலகம் கண்டிடுவோமே ... ...\nஅதில் புதுமை வாழ்வை அடைந்திடுவோமே ... ... (2)\nபிரிவினை எல்லாம் தீர்த்திடுவோமே ... ...\nஇன்று இறைவனில் ஒன்றாய் இணைந்திடுவோமே ... ..."
    },
    {
      "number": 23,
      "title": "எந்தன் உள்ளம் வந்த தேவனே",
      "lyrics": "1. உன் பாதை நான் செய்யும் பயணங்களில்\nதடைகோடி வரும்போது எனைத் தாங்கினாய் (2)\nஉனைப்போல நான் வாழத் துடிக்கின்ற வேளை -2\nகரம் நீட்டி ஒளிகாட்டித் துணையாகிறாய்\nஅஞ்சாதே நெஞ்சோடு உனில் வாழவே - உன்னையன்றி ...\n2. எனைச் சூழ்ந்த இருளெல்லாம் ஒளியாக்கினாய்\nஅருள் தந்து என் வாழ்வின் வழியாகினாய் (2)\nகரைந்தோடும் படகாகத் தவிக்கின்றபோது -2\nகலங்கரை விளக்காகச் சுடர்வீசினாய்\nஉயிராக உணவாக உறவாகவே - உன்னையன்றி ..."
    },
    {
      "number": 24,
      "title": "எந்தன் நாவில் புதுப்பாடல் எந்தன் இயேசு தருகின்றார்(2)-2",
      "lyrics": "1. பாவ இருள் என்னை வந்து சூழ்ந்து கொள்கையில்\nதேவனவர் தீபமாய் என்னைத் தேற்றினார் (2)\n2. வாதை நோயும் வந்தபோது வேண்டல் கேட்டிட்டார்\nபாதைக் காட்டி துன்பமெல்லாம் நீக்கி மீட்டிட்டார் (2)\n3. சேற்றில் வீழ்ந்த என்னை அவர் தூக்கியெடுத்தார்\nநாற்றமெல்லாம் ஜீவரத்தம் கொண்டு மாற்றினார் (2)\n4. தந்தை தாயும் நண்பர் உற்றார் யாவுமாகினார்\nநிந்தை தாங்கி எங்கும் அவர் மேன்மை சொல்லுவேன் (2)"
    },
    {
      "number": 25,
      "title": "எந்தன் நெஞ்சம் பாடும் உந்தன் கவிதை ஆயிரம்",
      "lyrics": "1. சுரமிசைக்கும் யாழாக எனை மீட்டினாய்\nசுகமான நினைவுகளில் எனை நடத்தினாய் (2)\nநெஞ்சம் பாடும் உனைப் பாடும்\nஉனது நினைவு எனது நெஞ்சம் மகிழ்ந்து பாடிடும் - நன்றி...\n2. மணம் வீசும் மலராக எனை மாற்றினாய்\nமதியாகும் அகல் போல எனை ஏற்றினாய் (2)\nகுறை நீங்கும் நலமாகும்\nஉனது வழியில் எனது நெஞ்சம் ஆடிப்பாடிடும் - நன்றி..."
    },
    {
      "number": 26,
      "title": "எந்நாளும் நான் ஆண்டவரைப் போற்றுவேன்",
      "lyrics": "1. என் உள்ளம் பெருமை கொள்ளுதே\nஎளியவர் உள்ளம் துள்ளுதே\nஎல்லோரும் இணைந்து கொள்ளுங்கள்\nஎன்றுமே மகிழ்ந்து போற்றுங்கள்\nதினம் பணிந்திடுவோம் மகிழ்ந்திடுவோம் அவர் பாதமே\nஇயேசு இயேசு இயேசுவே -4\n2. உன் துணை வேண்டி நிதம் நாடினேன்\nதூயவர் நாமம் சாற்றுவேன்\nதுன்பத்தில் நான் துவண்டாலும்\nதுணிவாய் உனைப் போற்றுவேன்\nதினம் பணிந்திடுவோம் ... ..."
    },
    {
      "number": 27,
      "title": "என் இயேசு நாதனைப் பாட",
      "lyrics": "1. பொருள் தேடி புகழ்த் தேடி அலைந்தேன்\nஅவை பெறுமட்டும் நிம்மதி இழந்தேன் (2)\nஉனைத் தேடி வந்து உன்னோடு இணைய\nஎனக்கின்று அருள் வேண்டுமே (2)\nநீயில்லையேல் நானில்லையே\nஉன் அன்பில்லையேல் என் உயிரில்லையே\n2. உறவென்று பலமென்று எண்ணி\nஉலகெல்லாம் என் பக்கம் சேர்த்தேன் (2)\nநிலையற்றதால் அவை போனதே\nநிலையான நீ வேண்டுமே (2)\nநீயில்லையேல் நானில்லையே\nஉன் அருளில்லையேல் என் வாழ்வில்லையே"
    },
    {
      "number": 28,
      "title": "என் தேவனே என் இறைவனே",
      "lyrics": "1. கண்ணிழந்தோர் பார்த்திடக் கண்டேன்\nஇறை இயேசுவின் கருணை அதில் கண்டேன் (2)\nவிண்ணிழந்தோர் அதைப் பெறக் கண்டேன் -2\nஇறை இயேசுவின் மனதை அதில் கண்டேன்\nஉடலில் ஒளி வீசிடக் கண்டேன்\nஇறை இயேசுவின் மகிமை அதில் கண்டேன் (2)\n2. கடல்களிலே பெரும் அமைதி கண்டேன் -2\nஇறை இயேசுவின் தன்மை அதில் கண்டேன்\n3. எளியவரும் மகிழ்ந்திடக் கண்டேன்\nஇறை இயேசுவின் இன்பம் அதில் கண்டேன் (2)\nஒளிவிளக்காய்த் திகழ்ந்திடக் கண்டேன் - 2\nஇறை இயேசுவின் தூய்மை அதில் கண்டேன்"
    },
    {
      "number": 29,
      "title": "என்ன சொல்லிப் பாடுவேன்",
      "lyrics": "1. கண்ணீர் துடைத்ததைச் சொல்லிப் பாடவா\nகவலையில் அணைத்ததைச் சொல்லிப் பாடவா\nவீழ்ந்தேன் தூக்கியதைச் சொல்லிப் பாடவா\nசாய்ந்தேன் தாங்கியதைச் சொல்லிப் பாடவா\nநன்றி தந்தையே நன்றி இயேசுவே...\n2. வாழ்வு தந்ததைச் சொல்லிப் பாடவா\nவளமை நிறைந்ததைச் சொல்லிப் பாடவா\nஊக்கம் தந்ததைச் சொல்லிப் பாடவா\nஉறுதி செய்ததைச் சொல்லிப் பாடவா\nநன்றி தந்தையே நன்றி இயேசுவே..."
    },
    {
      "number": 30,
      "title": "என்னிடம் எழுந்த இயேசுவே உமக்கு",
      "lyrics": "1. பரலோகவாசிகள் அருமையாய் உம்மைப்\nபுகழ்ந்து கொண்டாடிட புவியிலே இந்த (2)\nநீசனாம் என்னிடம் எழுந்ததும் ஏனோ\nநேசமும் அதிசய இரக்கமுமல்லோ\n2. மாசில்லா அப்பக் குணங்களில் மறைந்து\nநேசமாய் என்னுள் எழுந்து வந்தீரென (2)\nஆசையாய் இயேசுவே விசுவசித்துமக்கு\nபூசிதமாய் நன்றி செலுத்துகின்றேனே"
    },
    {
      "number": 31,
      "title": "என்னில் வந்த நாதனுக்கு என்னைக் காக்கும் தேவனுக்கு",
      "lyrics": "1. பாவங்களைப் போக்கினார் நன்றி சொல்வேன்\nபயமதையே நீக்கினார் நன்றி சொல்வேன் (2)\nபரிவுடனே நோக்கினார் நன்றி சொல்வேன்\nபாதைதனைக் காட்டினார் நன்றி சொல்வேன்\nஉண்மை அன்பு நீதியை உணரச் செய்த இயேசுவை\nஉளமாரப் பாடியே நன்றி சொல்வேன் (2) - நன்றி ... ...\n2. எளியவரை நோக்கினார் நன்றி சொல்வேன்\nஏழைகளை நேசித்தார் நன்றி சொல்வேன் (2)\nஅடிமைகளின் விலங்கொடித்தார் நன்றி சொல்வேன்\nஅடியவரின் குரல் கேட்டார் நன்றி சொல்வேன்\nஉரிமை தரும் வேள்வியை உணரச் செய்த இயேசுவை\nஆடியே பாடியே நன்றி சொல்வேன் (2) - நன்றி ... ..."
    },
    {
      "number": 32,
      "title": "என்னிறை தேவன் ஏற்றிய தீபமே பாமரன் பாடல்",
      "lyrics": "1. என் ஆயன் நீ உன் பாதையில்\nஎந்நாளும் நான் பாடும் சங்கீதமே\nஉன்னோடுதான் ஒன்றாகிட\nஉயிரோடு உயிர் சேர்ந்து உறவாகிட\nநெஞ்சமும் பாடுது கண்களும் தேடுது\nதஞ்சமென்றவரையே என்னுள்ளம் நாடுது (2)\n2. உறவானவா என் உயிரானவா\nஉலகெங்கும் அரசாளும் என் மன்னவா\nநிலையானவா என் சுவையானவா\nஅலைபாடும் கடலாக எனைக்காக்க வா\nஎன்னன்பு தேவனே என்னகம் வாருமே\nஎன்னிலே எழுந்து நீர் என்னிலை மாற்றுமே (2)"
    },
    {
      "number": 33,
      "title": "என்னை வாழ வைக்கும் இயேசு என்னோடு இருக்க",
      "lyrics": "1. எளியவர் எல்லாம் வாருங்கள் என்றே என் இயேசு அழைத்தாரே\nஆறுதல் தேடி அலைந்திட்ட என்னை\nகரம் தொட்டு அணைத்தாரே (2)\nஎல்லையில்லா அன்பு கொண்டார் தொல்லையெல்லாம்\nதீர்த்து வைக்க எந்தன் உள்ளம் வந்த தெய்வமே\n2. முடவர்கள் எல்லாம் நடந்தனர் எந்தன்\nஇயேசுவின் வல்லமையால்\nமொழிதனை இழந்தோர் விழிதனை அடைந்தார்\nகர்த்தரின் கருணையினால் (2)\nநம்பி வந்தேன் நல்லவரே நன்மையெல்லாம்\nதந்து எம்மை என்றும் காக்க வந்த தெய்வமே"
    },
    {
      "number": 34,
      "title": "என்னோடு இயேசு இருக்கின்றார் எனக்குப் பயமில்லை",
      "lyrics": "1. இருளில் நடக்க நேர்ந்தாலும் அஞ்சாதே என்று அருகிருப்பார் (2)\nஉன்னை உறுதி செய்திடுவேன்\nஉன் துணை நான் என்று சொல்கின்றார் (2)- இந்த\nஇயேசு நல்லவரே இந்த இயேசு நல்லவரே (2) இன்று\n2. உதவிகள் செய்து உனைக்காப்பேன்\nஉன்னை என் வலக்கையால் காத்திடுவேன் (2)\nகைகளில் உன்னைப் பொறித்துள்ளேன்\nகலங்காதே மகனே என்றுரைத்தார் (2)\nஇந்த இயேசு நல்லவரே இந்த இயேசு நல்லவரே (2) இன்று..."
    },
    {
      "number": 35,
      "title": "ஒரு கோடிப்பாடல்கள் நான் பாடுவேன் - அதைப்",
      "lyrics": "1. இளங்காலைப் பொழுதுந்தன் துதிபாடுதே - அங்கு\nவிரிகின்ற மலர் உந்தன் புகழ்பாடுதே (2)\nஅலை ஓயாக் கடல் உந்தன் கருணை மனம் - வந்து\nகரை சேரும் நுரை யாவும் கவிதைச் சரம் (2) - ஆதியும்...\nஆதியும் நீயே அந்தமும் நீயே\nபாடுகிறேன் உனை இயேசுவே\nஅன்னையும் நீயே தந்தையும் நீயே\nபோற்றுகிறேன் உனை இயேசுவே\n2. மனவீணை தனை இன்று நீ மீட்டினாய் - அதில்\nமலர்பாக்கள் பலகோடி உருவாக்கினாய் (2)\nஎன் வாழ்வும் ஒரு பாடல் இசை வேந்தனே - அதில்\nஎழும் ராகம் எல்லாம் உன் புகழ் பாடுதே (2)"
    },
    {
      "number": 36,
      "title": "ஒரு பாடல் நான் பாடுவேன் மன்னன் உந்தன் கருணையை",
      "lyrics": "1. ஒரு நாளில் நீ செய்த நன்மைகளைச் சொல்ல நினைத்தால்\nவாழ்நாளே போதாதய்யா சொல்லியும் தீராதய்யா\nநன்றி சொல்வேன் நாளெல்லாம்\nஉந்தன் பிள்ளையாய் நான் வாழ்வேன்\n2. என் அன்புத் தாயாக தந்தையாக எந்தன் இறைவா\nஎந்நாளும் எனைப் பார்க்கின்றாய் கண்ணாகக் காத்தாள்கின்றாய்\nநான் நினைப்பேன் நன்றி சொல்வேன்\nநாளெல்லாம் பாடிப் புகழ்வேன்"
    },
    {
      "number": 37,
      "title": "ஒருவர்மீது ஒருவர் அன்பு கொண்டிருந்தால் தான்",
      "lyrics": "1. பாதம் கழுவி காட்டினேன் என் பாதையை நீ பார்த்து வா\nபாவியை நான் மன்னித்தேன் உன் பாவம் நீங்க மன்னிப்பாய் (2)\nஉடலைத் தந்து வாழ்வித்தேன் உன்\nஉடைமையை நீ பகிர்ந்து தா (2)\nஎன் உயிரைத் தந்து காத்திட்டேன் நீ\nஉலகைக் காக்க எழுந்து வா - புதிய கட்டளை....\n2. நண்பன் என்று அழைத்திட்டேன் நீ நன்மை செய்ய நாடி வா\nஉன்னை நானே தேர்ந்திட்டேன் நீ உரிமையாய் என்பின்னே வா (2)\nஉலகம் உன்னை வெறுப்பினும் நீ\nஉவகையோடு மகிழ்ந்து வா (2)\nஎன் உறவில் உனக்குப் பங்குண்டு நீ\nஉண்மைக்காக உழைக்க வா - புதிய கட்டளை...."
    },
    {
      "number": 38,
      "title": "ஒவ்வொரு மனிதனும் என் நண்பன்",
      "lyrics": "1. வறுமையில் வாழ்பவன் என் நண்பன்\nவருத்தத்தில் இருப்பவன் சகோதரன் (2)\nஅல்லல் படுபவன் என் நண்பன்\nஆபத்தில் இருப்பவன் சகோதரன் - காரணம் அவனும் மனிதன்\n2. பிறர் குலம் சேர்ந்தாலும் என் நண்பன்\nபிற இனம் சேர்ந்தாலும் சகோதரன் (2)\nபிற மொழி பேசினாலும் என் நண்பன்\nபிற மதம் சார்ந்தாலும் சகோதரன் - காரணம் அவனும் மனிதன்\n3. அழகை இழந்தவன் என் நண்பன்\nஅறிவை இழந்தவன் சகோதரன் (2)\nஊனமாய் இருப்பவன் என் நண்பன்\nஊமையாய்ப் பிறந்தவன் சகோதரன் - காரணம் அவனும் மனிதன்"
    },
    {
      "number": 39,
      "title": "ஒன்று கூடி நன்றி கூறுவோம்",
      "lyrics": "1. உலகைப் படைத்து நமக்குத் தந்த அன்புத் தந்தைக்கு\nமகனை அனுப்பி நம்மை மீட்ட தியாகத் தந்தைக்கு\nஆவி அளித்து மகவாய் ஏற்ற நல்ல தந்தைக்கு\nஇருளில் இருந்து ஒளிக்கு அழைத்த வல்ல தந்தைக்கு\n2. தாய் மறந்தும் நம்மை மறவா தாயுமானவர்க்கு\nதாலாட்டி தமது மகனை உணவாய்த் தந்தவர்க்கு\nதோளில் தூக்கி முத்தம் பொழியும் பாசத் தந்தைக்கு\nதொலைவில் இருக்கும் நம்மை நினைத்து ஏங்கும் தந்தைக்கு"
    },
    {
      "number": 40,
      "title": "ஓ இயேசுவே நான் பாடுவேன் உனக்காகப் புகழ் கீதங்கள்",
      "lyrics": "1. அழியாத உணவு அன்பான உறவு\nஎன் உள்ளம் தேடி வருகின்றது (2)\nஒரு ஜோதி ஏற்றிடும் சிறு தீப ஒளியாக\nஉன் அன்பில் என் அன்பு பகிர்ந்திடுமே (2)\n2. பலியான தேவன் உணவாகும் போது\nஉலகோடு இறைவன் உறவாகின்றார் (2)\nஉணவாகும் தேவனில் உறவாடும் நெஞ்சமோ\nஉயிர்ப்பினைக் காணும் உண்மையன்றோ (2)"
    },
    {
      "number": 41,
      "title": "ஓயாத கருணையின் இறைவனே",
      "lyrics": "1. காலங்கள் மாறலாம் கடல் வற்றிப் போகலாம்\nஆனால் உன் கருணையோ மாறாதது\nமலை சாய்ந்து போகலாம் மனம் கல்லாய்ப் போகலாம்\nஆனால் உன் கருணையோ தீராதது\nமாறாத இறைவா தீரா உன் கருணையை\nஇறவாத வரையில் மறவாது புகழ்வேன் (2)\n2. சொந்தங்கள் மாறலாம் சுவையற்றுப் போகலாம்\nஆனால் உன் கருணையோ மாறாதது\nஎல்லாமும் மாறலாம் இல்லாமல் போகலாம்\nஆனால் உன் கருணையோ மாறாதது - மாறாத இறைவா ... ..."
    },
    {
      "number": 42,
      "title": "கண்ணுக்குள் கருவிழியாய் நெஞ்சுக்குள் எனைத்தாங்கி",
      "lyrics": "1. மண்ணுக்குள் நீ தந்த கொடையென்னும் வாழ்வில்\nஎண்ணற்ற நன்மைகள் நிதம் பொழிகின்றாய்\nவிண்ணுக்குள் நான் வந்து உனைக்காண நினைத்தால்\nமண்மீது மனிதத்தின் மாண்பாய் உள்ளாய்\nஉன்னோடு நான் வாழும் உயிருள்ள நாள் வரையில்\nஉன்பாசப் பணியாகி உயர்நன்றி நானாக (2)\nஇறைவா நன்றி இனிதாய் நன்றி\nநிறைவாய் நன்றி நானே நன்றி (2)\n2. அன்புக்குள் புவி வாழும் உன் ஏக்கப் பணியாற்ற\nஆக்கத்தின் அருள் அனலாய் உனைத் தருகிறாய்\nஇறக்கின்ற நீதிக்கு உயிர் மூச்சு நானாக\nஇதயத்தை நீ இயக்கி எனில் வாழ்கிறாய்\nஉனைப்போல நான்தேடும் உயர்வான நோக்கங்கள்\nஉலகெங்கும் செயலாக்கி உயிர்நன்றி உயிராலே (2)\nஇறைவா நன்றி இதயா நன்றி\nஉறவாய் நன்றி உயிராய் நன்றி (2)"
    },
    {
      "number": 43,
      "title": "கண்ணாறக் கண்டேனையா உம் அருள்தனை",
      "lyrics": "1. வறுமையிலும் செம்மை நெறிகளைத் தந்தாய்\nவாஞ்சை நிரம்பிய இதயம் தந்தாய் (2)\nபணத்தால் பொருளால் செழித்திடவில்லை\nபணிவால் பண்பால் இறைவா உயர்ந்தேன் -2 - குறையென்று\n2. அறிவால் உலகம் உயர்ந்திடச் செய்தாய்\nஅகவொளி ஏற்றி அருள் நலம் தந்தாய் (2)\nகெடுமதி கொண்டோர் பலர் இருந்தாலும்\nநல்லோர்களும் நண்பர்களும் இங்கு குறைவில்லை -2"
    },
    {
      "number": 44,
      "title": "தாயான தெய்வமே துணையான செல்வமே",
      "lyrics": "1. பாடி உன்னைச் சரணடைந்தேன் பாச மழை பொழிந்தாய்\nகோடி நலம் செய்தாய் என் குறைகளெல்லாம் தீர்த்தாய் (2)\nகரை காணா உன் அன்பில் நான் வாழ்கிறேன்\nகரம் கூப்பி உன் பாடல் நான் பாடுவேன்\n2. தஞ்சம் என்று உன்னையே செந்தமிழில் பாடினேன்\nபண்போடு வாழ்ந்திட நல்ல மனம் தந்தாய் (2)\nஉன் வழியில் உண்மையாய் நாளும் நடந்திட\nஉலகெங்கும் நீ வாழ்ந்து சக்தியாகிறாய்"
    },
    {
      "number": 45,
      "title": "தெய்வீக ராகங்கள் பாடு தேவாதி தேவன் நம்மோடு - 2",
      "lyrics": "1. இறைவா உன் அன்பில் இசைப்பாடும் இதயம்\nஇனிதாகும் என்றும் என் வாழ்வில் உதயம் (2)\nமாறா உன் அருளில் நான் வாழவேண்டும் -2\nமன்னா உன் புகழை தினம் பாட வேண்டும்\n2. ஒளி வீசும் நிலவே அருள் சேர்க்கும் ஒளியே\nமணம் வீசும் மலரே இறை இயேசு ராஜா (2)\nகுறையாத வளமும் நிறைவான வாழ்வும் -2\nநிதம் தந்து காக்கும் இறை இயேசு தேவா"
    },
    {
      "number": 46,
      "title": "நன்றி என்ற வார்த்தைக்கு பொருள் என்னவோ இறைவா",
      "lyrics": "1. நீயில்லா சிறுபொழுதும் வீணானதே\nநீ வந்ததால் என்னுள்ளம் மகிழ்வானதே (2)\nநீயின்றி என் வாழ்வில் பொருளில்லையே\nநீ மட்டும் என் சொந்தம் எப்போதுமே (2)\n2. நீரில்லா புவி முழுதும் வீணாகுமே\nநீயின்றியோ என் நெஞ்சம் பாழாகுமே (2)\nநீ வந்து என் வாழ்வில் அருள் தந்ததால்\nவான் முட்டும் என் பாடல் எப்போதுமே (2)"
    },
    {
      "number": 47,
      "title": "நன்றி என்று பாடுவேன் என் இனிய தேவனே",
      "lyrics": "1. உயிர்கள் யாவும் வாழ நல் உலகைப் படைத்ததால்\nஉறவு வாழ்வில் வளர நல் உள்ளம் உறைந்ததால்\nநிஜங்கள் யாவும் நிலைக்க நற்செய்தி தந்ததால்\nநிழல்கள் துன்பம் மறைய திருவிருந்தை அளித்ததால்\n2. பகிர்ந்து வாழ்வில் வளர நல் மனதைக் கொடுத்ததால்\nபரமன் அன்பில் வாழ அருள் வரங்கள் பொழிந்ததால்\nபகிர்ந்து வாழும் அன்பு வாழ்வில் என்னைச் சேர்த்ததால்\nசெபித்து நின்று வேண்டும்போது என்னைக் காப்பதால்\nநேசக்கரத்தை நீட்டி வந்து நன்மை செய்வதால்\nதுன்ப துயரைப் பனியைப் போல விலக வைப்பதால்\nஉண்மை அன்பில் உள்ளம் மகிழத் தந்ததால்\nஉந்தன் ஒளியே உலகில் எந்தன் வழியாய் ஆனதால்"
    },
    {
      "number": 48,
      "title": "நன்றி சொல்லுவேன் நன்றி சொல்லுவேன்",
      "lyrics": "1. ஆண்டவர் அன்பும் அருளும் உள்ளவர்\nசினம் கொள்ள என்றுமே தாமதிப்பவர்\nஅவரது இரக்கம் என்றும் உள்ளது\nஅவருக்கு நன்றி நாளும் சொல்லிடுவேன்\n2. ஆண்டவரின் செயல்கள் என்றும் உயர்ந்தவையே\nநேர்மையும் மகத்துவமும் உள்ளவையே\nஅவருக்கு அஞ்சுவோருக்கு அருள் அளிக்கின்றார்\nஅவருக்கு நன்றி நாளும் சொல்லிடுவேன்"
    },
    {
      "number": 49,
      "title": "நன்றிகள் பலகூறி நாம் பாடுவோம்",
      "lyrics": "1. கோடி துன்பம் வந்த போதும்\nகொடிய நோயில் வீழ்ந்த போதும்\nதேடி வந்து நம்மைக் காத்திட்டார் (2)\nவாடிய மலரைப் போல் வதங்கி வீழ்ந்தாலும் - அன்னையாய்...\n2. உலகம் நம்மை வெறுத்த போதும்\nகலகம் நம்மைச் சூழ்ந்த போதும்\nவிலகவில்லை அன்பர் இயேசுவே (2)\nநிலைகள் குலைந்ததும் அலையாய் எழுகின்றார் -அன்னையாய்..."
    },
    {
      "number": 50,
      "title": "நன்றி கீதம் நான் பாடுவேன் இயேசுவே",
      "lyrics": "1. புதுமையான அன்பு நீர் பொழிந்த தியாக அன்பு\nபுதிய வாழ்வு கண்டேன் நான் புதியவனானேன் (2)\nஅதனால் புதிய ராகம் மீட்டி புது ஜதியில் மேளதாளங்கட்டி\n2. பயனில்லாத என்னில் நீ பரிவு பொழிந்த போது\nபசுமை என்னில் கொண்டேன் நான் பலன்மிகக் கண்டேன் (2)\nஉந்தன் புனிதத் தேகம் இரத்தம்\nஎன் இதயத் தாகம் தீர்ந்ததையா"
    },
    {
      "number": 51,
      "title": "நன்றி கூறிப் பாடுவோம் நல்ல தேவன் இயேசுவை",
      "lyrics": "1. இயேசு கூறும் நல்லுலகு நனவாகும் நாள் வரைக்கும்\nஉலகினிலே நமக்கென்றும் ஓய்வில்லையே -2 (2)\nஅன்பினில் நீதியும் நீதியில் அன்பையும்\nசமத்துவத்தில் வாழ்வையும் வாழ்வினிலே வளமையும்\nஇறையரசில் நாம் காண்போமே காண்போமே\n2. மனித மாண்பு எல்லோருக்கும் மலரும் நல்ல நாள்வரைக்கும்\nசமுதாயம் விழிப்போடு வாழவேண்டுமே -2 (2)\nஉழைப்பிலே உயர்வையும் பகிர்வினில் உறவையும்\nமனிதத்தில் புனிதமும் புனிதத்தில் மனிதமும்\nஇறையரசில் நாம் காண்போமே காண்போமே"
    },
    {
      "number": 52,
      "title": "நன்றி கூறுவேன் நல்ல தேவனே - 2",
      "lyrics": "1. ஆற்றலை நீ தந்தாய் ஆளுமை நீ தந்தாய்\nஆன்றோனாய் வாழ நீ ஆன்ம நலம் தந்தாய் (2)\nதுன்ப நேரம் தேடிவந்து கரம்பிடித்து நின்றாய் -2\nசோதனைகள் வேதனைகள் நீக்கி மகிழ்ச்சி தந்தாய் -2\nநன்றி என்றும் நன்றி -4\n2. அன்பினை நீ தந்தாய் அருளினை நீ தந்தாய்\nஅன்புடனே வாழ நீ வழிமுறைகள் தந்தாய் (2)\nதேவையறிந்து தேடிவந்து தியாகமழை பொழிந்தாய் -2\nஇல்லாமை இல்லாத வாழ்வினை நீ தந்தாய் -2\nநன்றி என்றும் நன்றி -4"
    },
    {
      "number": 53,
      "title": "நன்றி கூறுவோம் நாளும் பாடுவோம்",
      "lyrics": "1. வழிகாட்டி வாழவைத்த இறைவன் அவரே\nவானரசு மண்ணில் வர அழைத்தார் நமையே (2)\nவாழும்போது மனிதம் மலர ஒன்று கூடுவோம் -2\nஇறைவன் இயேசு வாழ்ந்த வழியில்\nநாமும் செல்லுவோம் - வளங்கள் யாவுமே ... ...\n2. மனித நேயம் நம்மில் நாளும் மலரச் செய்யவே\nநெறிகள் தந்து நமது வாழ்வை ஒளிரச் செய்தாரே (2)\nஉயர்வு தாழ்வு என்னும் கீழ்மை நம்மில் மறையவே -2\nஉரிமை வாழ்வு நம்மில் என்றும்\nநிலைத்திடச் செய்வோம் - வளங்கள் யாவுமே ... ..."
    },
    {
      "number": 54,
      "title": "நன்றி சொல்லி நாளும் பாடுவோம் - கோடி",
      "lyrics": "1. விண்ணும் மண்ணுமே காணும் யாவுமே\nகடவுள் தந்த கொடைகள் அல்லவா\nவலிமை இழந்தவர் வாழ்வில் வசந்தம் பெறுவதும்\nவள்ளல் இயேசு தயவில் அல்லவா (2)\nஅமைதி வரும் அருள் நிறையும் அவர் வரவில் புது உறவில்\nஅன்னை போல அன்பு காட்டி\nநம்மைக் காக்கும் தேவன் பெயரை\n2. கவலை யாவுமே கலைந்து போனதே\nகண்ணைப் போல என்னை இயேசு காப்பதால்\nசோகமில்லையே இனி சுகமே எல்லையே\nதேற்றும் தெய்வம் தேடி வந்ததால் (2)\nசுமை சுமக்கும் தோள்களுக்கு சுகம் தருவார் துணை வருவார்\nஅச்சம் நீக்கி அன்பு தந்து\nஅருளைப் பொழியும் தேவன் புகழை"
    },
    {
      "number": 55,
      "title": "நன்றி சொல்லிப் பாடிடுவோம்",
      "lyrics": "1. கரத்தில் நமது பெயரைப் பொறித்து\nகண்ணின் மணியாய்க் காக்கின்றார்\nகல்லிலும் கால்கள் மோதாதபடியே\nகரம் பிடித்து நம்மை நடத்துகின்றார் (2)\nவலப்புறம் ஆயிரம் விழுந்தாலும் இடப்புறம் ஆயிரம் விழுந்தாலும்\nதீமைகள் அணுகாது காத்திடுவார்\n2. கருணையும் இரக்கமும் பொழிந்தே நாளும்\nதயவுடன் நம்மை நடத்துகின்றார்\nநன்மைகளால் நம் வாழ்வை நிரப்பி\nநலமுடன் நம்மை நடத்துகின்றார் (2)\nஅவரே அரணாய் இருக்கின்றார் அவரே புகலிடமாய் உள்ளார்\nஅவரை எந்நாளும் போற்றிடுவோம்"
    },
    {
      "number": 56,
      "title": "நன்றி சொல்லி பாடுவோம் நல்லவரை வாழ்த்துவோம்",
      "lyrics": "1. மண்ணிலே விண்ணகத்தை மலரச் செய்யும் மனிதராய்\nகண்ணிலே தீப்பிழம்பை கொண்டவர்தாம் கிறிஸ்துவே (2)\nஆணவத்தை அடக்கவே அலைஅலையாய் செல்லுவோம் - 2\n2. சாதிகள் பேதங்கள் சந்தி தோறும் மோதல்கள்\nசரித்திர நாயகனின் சாட்சியத்தால் சரியுமே (2)\nசெல்லரிக்கும் சூழலை செயல்வழியில் மாற்றுவோம் - 2\nகாலங்கள் நம்..."
    },
    {
      "number": 57,
      "title": "நன்றி நன்றி என்று சொல்லிப் பாடுவோம்",
      "lyrics": "1. வறண்ட பூமி வான் மழையைக் காணச் செய்பவர்\nவரமளித்து வாழ்வினிலே இனிமை சேர்ப்பவர் - 2\nநீதியோடு யாவருக்கும் தீர்ப்பளிப்பவர் - 2\nபாவி கூட வருந்தும் போது மன்னித்தருள்பவர்\nஇரக்கமுள்ளவர் இனிமையானவர்\nஇன்றும் என்றும் மாறாமல் அன்பு செய்பவர்\nநன்றி நன்றி நன்றி இயேசுவே - 4\n2. காடு கழனி வயலையெல்லாம் விளையச் செய்பவர்\nநாடு வீடு போற்ற நம்மை மகிழச் செய்பவர் - 2\nஏழை சனம் காக்க இந்த பூமி வந்தவர் - 2\nவாழையடி வாழையாக வாழவைப்பவர் - இரக்கமுள்ளவர்..."
    },
    {
      "number": 58,
      "title": "நன்றி நன்றி என்று சொல்லும்போது நெஞ்சம்",
      "lyrics": "1. வாழ்வின் முடிவை உம்மிடம் அளித்தேன் நம்பிக்கை வைத்து\nவாழும்போது துன்பம் கண்டேன் விழுந்தேன் திகைத்து\nவீழ்ந்தபோது கரத்தில் ஏந்திக் காத்தவர் நீரே\nசாவை வென்ற சக்தியே உந்தன் ஆற்றலை அளித்தாய்\nபோற்றி போற்றி போற்றி\n2. உடைந்த யாழாய் நொறுங்கிக் கிடந்தேன் தன்னலம் கொண்டு\nஉயர்ந்த இலக்கை மறந்து வாழ்ந்தேன் இருளின் முன்பு\nஉடைந்த என்னை இணைத்து ஒன்றாய்ச் சேர்த்தவர் நீரே\nஉந்தன் வாழ்வே இயேசுவே எந்தன் நோக்கம் என்றாய்\nபோற்றி போற்றி போற்றி"
    },
    {
      "number": 59,
      "title": "நன்றி நன்றி நல்ல தேவனே",
      "lyrics": "1. உந்தன் கைகளில் எனது பெயரையே\nஉரிமையாகப் பொறித்து வைத்தீரே (2)\nமுன்னும் பின்னுமே எங்கும் சூழ்ந்துமே\nஎன்றும் என்னைப் பாதுகாத்தீரே (2)\nநன்றி நன்றி நல்ல தேவனே\n2. உந்தன் சிறகினில் என்னைச் சுமந்துமே\nஇறுகப் பற்றி அரவணைத்தீரே (2)\nஎந்தன் திறமைகள் ஆற்றல் அனைத்துமே\nஉந்தன் அன்பில் உணரச் செய்தீரே (2)\nநன்றி நன்றி நல்ல தேவனே"
    },
    {
      "number": 60,
      "title": "நன்றி பாடுவேன் இனிய இயேசுவே",
      "lyrics": "1. உயிரைத் தந்ததால் உருவம் தந்ததால்\nஉறவைத் தந்ததால் நன்றி இயேசுவே\nவாழ்வைத் தந்ததால் வளமும் தந்ததால்\nவாழ வைப்பதால் நன்றி இயேசுவே\nஉந்தன் அன்பை என்றும் பெறுவதால்\nஉன்னில் என்னை இணையச் செய்வதால் (2)\nஉந்தன் பாதையில் எந்தன் பாதங்கள்\nவழிநடக்க ஆசி தந்ததால் - நன்றி நன்றி நன்றி இயேசுவே\n2. தாயுமானதால் தந்தையானதால்\nநண்பன் ஆனதால் நன்றி இயேசுவே\nஎந்த நாளிலும் என்னில் வாழ்ந்திடும்\nசொந்தமானதால் நன்றி இயேசுவே\nமன்னிக்கின்ற மனதைத் தந்ததால்\nமனிதநேயச் சிந்தை தந்ததால் (2)\nவிடியல் நோக்கியே எந்தன் வாழ்வையே\nஅர்ப்பணிக்க ஆசி தந்ததால் - நன்றி நன்றி நன்றி இயேசுவே"
    },
    {
      "number": 61,
      "title": "நன்றி பாடி நன்றி பாடி நாதனைப் போற்றிடுவோம்",
      "lyrics": "1. அன்னை தந்தை அன்பினைத் தந்தாய்\nஅளவில்லாத ஆற்றல் தந்தாய் (2)\nஇனிய உறவுகள் இகமதில் தந்தாய் - 2\nஇதயத்தில் அமைதி தந்தாய் - 2 நன்றி ...\n2. இருளின் பாதையில் ஒளியாய் வந்தாய்\nஇனிய நண்பனாய் துணையாய் நின்றாய் (2)\nபுதிய உலகம் படைக்கச் சொன்னாய் - 2\nபுதிய மனிதனாய் மாறச் செய்தாய் - 2 நன்றி ..."
    },
    {
      "number": 62,
      "title": "நன்றியால் துதிபாடு நம் இயேசுவை",
      "lyrics": "1. எரிக்கோ மதிலும் முன்னே வந்தாலும்\nஇயேசு உந்தன் முன்னே செல்கிறார் (2)\nகலங்கிடாதே திகைத்திடாதே துதியினால் இடிந்து விழும் (2)\n2. செங்கடல் நம்மைச் சூழ்ந்து கொண்டாலும்\nசிலுவையின் நிழலுண்டு (2)\nபாடிடுவோம் துதித்திடுவோம் பாதைகள் கிடைத்துவிடும் - 2"
    },
    {
      "number": 63,
      "title": "நன்றியோடு நெனச்சுப் பார்த்தேன்",
      "lyrics": "1. நிலையில்லா உலகம் இது நிறைவில்லா இது\nவாழ்க்கைநிலைவாழ்வைப் பெற்றுத் தந்தாயே\nவிலையில்லா மனித வாக்கும் விதியென்று கருதும் போக்கும்\nவிளைவிக்கும் அழிவைச் சொன்னாயே\nஇருளே சூழ்ந்த எந்தன் வாழ்வின் ஒளியை ஏற்றிக்\nகண்ணீரை நீயே துடைத்தாய்\nஇயேசுவே -2 வேதனையை நீயே தணித்தாய்\n2. மலைகள் தவழும் வாழ்க்கை இங்கே\nதிசைகள் இருண்ட பாதை இங்கே\nஅருள் அருவியே என்னை அழைக்கிறார்\nஒலி இழந்த குரல்களாக ஒளி இழந்த விழிகளாகத்\nதுவழும் மக்கள் வாழ நினைக்கிறார்\nதுயரம் நீக்கி உந்தன் கருணை எனக்குக் காட்ட\nஓடோடி வந்தாய் நீயே வந்தாய்\nஇயேசுவே -2  என்னைத் தேடி நீயே வந்தாய்"
    },
    {
      "number": 64,
      "title": "நாமணக்குது இயேசு என்னும் நாமம் சொன்னாலே",
      "lyrics": "1. ஆழ்கடலில் அலை நடுவே என் துணை நீயே\nஆதரவாய் வந்து கரை சேர்ப்பதும் நீயே\nஎன்னை என்றும் வழி நடத்தும் ஆயனும் நீயே\nபுல்வெளிக்குக் கூட்டிச் சேர்க்கும் மேய்ப்பனும் நீயே\nஉன்னை விட்டுப் பிரிந்து ஏங்கித் தவிக்கும் வேளையில்\nதேடி வந்தே என்னை சொந்தமாக்கினாய்\nநன்மை யாவும் தந்த எங்கள் அன்பு தெய்வமே\nநன்றி நன்றி என்று கோடி சிந்து பாடுவேன்\n2. துன்பம் என்னைச் சூழ்ந்த போது துணையென நின்றாய்\nஅன்னை போல அருகிருந்து அடைக்கலம் தந்தாய்\nஅன்பில் என்றும் வாழ எனக்கு அறிவுரை தந்தாய்\nபண்பில் என்றும் வாழப் பத்துக்கட்டளை தந்தாய்\nஅன்பினாலே உன்னை எனக்கு உணவெனத் தந்தாய்\nஎன்றும் உந்தன் கண்மணிபோல் காத்திருக்கின்றாய்\nவான் படை ஏழு தந்த இயேசு தேவனே\nவாழி உந்தன் நாமம் என்று நன்றி சொல்லுவேன்"
    },
    {
      "number": 65,
      "title": "நீங்கள் என் சாட்சிகள் வாழ்வினில் காட்டுங்கள் -2",
      "lyrics": "1. அன்பின் சாட்சியாய் விளங்கிடுவீர்\nஅருட்திரு ஆவியைப் பெற்றிடுவீர் (2)\nநானிலம் சென்று பலன் தருவீர் - 2\nநன்மைகள் உண்டாகும் நல்வாழ்வு கொடுத்திட\n2. தட்டுங்கள் திறக்கப்படும் கேளுங்கள் கொடுக்கப்படும் (2)\nதேடுங்கள் கிடைக்குமென்று - 2\nநம்பிக்கை உண்டாகும் நல்வாழ்வு கொடுத்திட"
    },
    {
      "number": 66,
      "title": "நீ செஞ்ச நன்மையெல்லாம் உலகோர்க்குச் சொல்லிடுவேன்",
      "lyrics": "1. ஏழையின்னு வெறுக்கவில்ல பாவியின்னு ஒதுக்கவில்ல\nபொண்ணுன்னு மிதிக்கவில்ல தாழ்ந்தவன்னு பழிக்கவில்ல  (2)\nஒன் மனசா என் மனசு ஆகணும்\nஒன் வாழ்வா என் வாழ்வு மாறணும்\nஇயேசுவே இயேசுவே அதனால ஒன் கனவு பலிக்கணும்\n2. துன்பங்கண்டு துடிதுடிச்ச இன்பங்கண்டு மகிழ்ந்து நின்ன\nபசிகண்டு பரிதவிச்ச தாகங்கண்டு தவிச்சு நின்ன (2)\nஒன்னப் போல நானும் இங்கு ஆகணும்\nஅதனால் நான் பிறர் துன்பம் ஏற்கணும்\nஇயேசுவே இயேசுவே அதனால ஒன் கனவு பலிக்கணும்"
    },
    {
      "number": 67,
      "title": "நீ செய்த நன்மை நினைக்கின்றேன் - என்",
      "lyrics": "1. உண்டிட உணவும் உடையுமே கொடுத்து\nஒரு குறையின்றிக் காத்து வந்தாய் (2) - ஓர்\nஅன்னையைப் போலவே அன்பினைப் பொழிந்து\nஅல்லல்கள் யாவையும் தீர்த்து வைத்தாய் - 2\n2. மலருக்குப் பதிலாய் களையெங்கும் தோன்றி\nமனதினை நிரப்புதல் பார்த்திருந்தாய் (2)- உடன்\nஉலரட்டும் என்றே ஒதுக்கிவிடாமல்\nகளைகளை அகற்றிக் காத்திருந்தாய் - 2"
    },
    {
      "number": 68,
      "title": "நெஞ்சில் சுரக்கும் நன்றி சுரங்கள்",
      "lyrics": "1. தோள் அழுத்தும் நுகத்தடியின் விலங்குகளை உடைக்க\nதோழமையில் பூமியிலே புது உலகம் படைக்க (2)\nநெஞ்சுக்குள்ளே புரட்சிக் கனலை யார் விதைத்தது\nகண்ணுக்குள்ளே நெருப்புத் தணலை யார் வைத்தது (2)\nஅஞ்சாத நெஞ்சமும் அணையாத எண்ணமும்\nஎல்லாமே நீர் தந்தது - 2\n2. எல்லையில்லா உலகினிலே எனக்கு உயிர் தந்தாய்\nஎத்தனையோ மனிதர்களை உறவெனவே தந்தாய் (2)\nஈரமுள்ள உறவுகளை யார் தந்தது\nஇறையரசின் நினைவுகளும் யார் தந்தது (2)\nபுதுயுகத்தின் கனவுகள் புன்னகைக்கும் உறவுகள்\nஎல்லாமே நீர் தந்தது - 2"
    },
    {
      "number": 69,
      "title": "பகிர்ந்து வாழும் மனமே இறையன்பில் வாழும் தினமே-2",
      "lyrics": "1. இறையன்பு கனிந்து திருமகனை அளித்து\nநிறை வாழ்வு தந்ததும் பகிர்வே\nஅவர் மீட்பு மலர நம்மைத் தேர்ந்து எடுத்து\nதிருக்கூட்டமாக்கியதும் பகிர்வே (2)\nஇறைவன் வழியில் செல்லுவோம் - நம்\nஅன்பைப் பகிர்ந்து வாழுவோம் (2)\n2. தினந்தோறும் வந்து திருப்பலியில் கலந்து\nதிரு உணவைப் பெறுவதும் பகிர்வே\nநல் உறவு தீபம் உலகெங்கும் எரிய\nநம்மைப் பகிர்ந்து வாழ்வதும் சிறப்பே (2)\nஇறைவன் வழியில் செல்லுவோம் - நம்\nஅன்பைப் பகிர்ந்து வாழுவோம் (2)"
    },
    {
      "number": 70,
      "title": "பாட்டுப்பாடி ஆண்டவர்க்கு நன்றி கூறுங்கள்",
      "lyrics": "1. செடியைப் பிரிந்த கொடியைப் போல நாமெல்லாம்\nமடிந்து அழிந்து போயிடாமல் காத்திடுவாரே (2)\nகடலில் தவித்த பேதுருவைப் போலே நாமும் -2\nதுன்பம் வந்தால் துயரம் வந்தால் இயேசுவை அழைப்போம்\nநிரந்தரமாய் சந்தோசம் தந்திடுவாரே\n2. வாழ்வு தரும் வார்த்தையெல்லாம் உம்மிடம்தானே\nஎன்று சொல்லி அவர் பாதம் பணிந்திடுவோம் நாம் (2)\nசுமைசுமந்து சோர்ந்திருப்போர் விரைந்து வாருங்கள் -2\nஎன்று சொன்ன இயேசுவை நாம் அணுகிச் செல்லுவோம்\nசுகம் தந்து சமாதானம் தந்திடுவாரே"
    },
    {
      "number": 71,
      "title": "புதியதோர் உலகம் படைத்திடவே",
      "lyrics": "1. நேர்மனம் இழந்த எளியவரை உரிமைகள் இழந்த ஊமைகளை\nஊதியம் இன்றி உழைப்பவரை அடிமை வாழ்வு வாழ்பவரை\nதேடியே சென்று தேற்றிடுவோம்\nவிடுதலை வாழ்வு வழங்கிடுவோம்\nவாரீர் கரம்கோர்த்து நம் இயேசுவின் சீடராய் வாழ்ந்திடுவோம் (2)\n2. தெருக்களில் திரியும் சிறுவர்களை ஆதரவில்லா விதவைகளை\nஅடைக்கலம் இல்லா முதியவரை நோயால் வேதனைப்படுபவரை\nதேடியே சென்று உதவிடுவோம்\nஇருப்பதைப் பகிர்ந்து மகிழ்ந்திடுவோம்\nவாரீர் கரம்கோர்த்து நம் இயேசுவின் சீடராய் வாழ்ந்திடுவோம் (2)"
    },
    {
      "number": 72,
      "title": "மகிழ்வோம் மகிழ்வோம் தினம் அகமகிழ்வோம்",
      "lyrics": "1. சின்னஞ்சிறு வயதில் என்னைக் குறித்துவிட்டார்\nதூரப் போயினும் கண்டுகொண்டார் (2)\nதமது ஜீவனை எனக்கும் அளித்து\nஜீவன் பெற்றுக்கொள் என்றுரைத்தார் (2) ஆ...\n2. எந்தச் சூழ்நிலையும் அவர் அன்பினின்று\nஎன்னைப் பிரிக்காது காத்துக்கொள்வார் (2)\nஎன்னை நம்பி அவர் தந்த பொறுப்பதனை\nஅவர் வரும்வரை காத்துக்கொள்வேன் (2) ஆ..."
    },
    {
      "number": 73,
      "title": "மனிதம் மலர்ந்திட வேண்டும்",
      "lyrics": "1. உயர்ந்தவன் தாழ்ந்தவன் வேற்றுமை ஒழிந்தால்\nமனிதம் நிறைவாகும்\nசமத்துவம் மலரும் சரித்திரம் படைத்தால்\nஇறைமை புலனாகும் (2)\nஏழ்மையும் துன்பமும் இங்குண்டு\nஎழுவோம் இணைவோம் அன்புகொண்டு (2)\nதுன்பத்தில் துணையாய் இன்பத்தில் இணையாய்\nமனிதம் மலர்ந்திட மனம் திறப்போம் -2\n2. வறுமையில் வாழ்வோர் விழிநீர் துடைத்தால்\nமனிதம் நிறைவாகும்\nஇறைமொழி கேட்டு இருப்பதைப் பகிர்ந்தால்\nஇறைமை புலனாகும் (2)\nஉண்மையும் நீதியும் ஒளிரட்டுமே\nபரிவும் பாசமும் மிளிரட்டுமே  (2)\nவேதங்கள் எல்லாம் வீதியில் வந்து\nமனிதம் மலர்ந்திட மாறட்டுமே -2"
    },
    {
      "number": 74,
      "title": "வெண்முடி சூடிய வேந்தனாம் இமயனும்",
      "lyrics": "1. வானிடமிருந்து நீரினை வழங்கும்\nகங்கையும் யமுனையும் வாழ்த்துங்களே\nதேனுறு நீரினைத் தென்னவர்க்களிக்கும்\nபொன்னியும் பொருநையும் வாழ்த்துங்களே\nஇந்திய அன்னையின் எழிலுறு உடையாம்\nவங்கமும் அரபியும் வாழ்த்துங்களே\n2. இந்திய அன்னையின் எழிலடி வருடும்\nஇந்தியக் கடலே வாழ்த்துங்களே\n3. குறிஞ்சியும் முல்லையும் மருதமும் நெய்தலும்\nபாலையும் இறைவனை வாழ்த்துங்களே\nஅறிதமிழ் நிலமெலாம் நெறியோடு வாழ்ந்திடும்\nஅன்பர்கள் அனைவரும் வாழ்த்துங்களே"
    },
    {
      "number": 75,
      "title": "வெள்ளிச் சுரங்களின் அலைகளிலே",
      "lyrics": "1. கருவினில் என்னை அறிந்தவன் கண்மணி போல வளர்த்தவன்\nஅறுவடை மிகுந்த பணியிலே அடியேன் என்னை அழைத்தவன்\nஅருகில் இருந்து ஆற்றல் பொழிந்து நிறையானந்தம் தருபவன்\nஅந்த நல்ல தேவனுக்கே என் நன்றியைக் கூறுங்களே\n2. கொடுப்பதில் இன்பம் வைத்தவன்\nதன்னையே உண்ணக் கொடுத்தவன்\nபடிப்பினைகள் சொல்லியவன் சொன்னபடியே வாழ்ந்தவன்\nஇடுக்கண்ணுற்று வீழும்போது எனக்காய் உயிர் கொடுத்தவன்\nஅந்த நல்ல தேவனுக்கே என் நன்றியைக் கூறங்களே"
    }
  ]
}