{
  "category_id": "siluvaippaathai paadalkal",
  "category_ta": "சிலுவைப்பாதை பாடல்கள்",
  "songs": [
    {
      "number": 1,
      "title": "ஊர்வலம் போகுது - 3 இறுதி ஊர்வலம் போகுது",
      "lyrics": "1. சுமையில்லாமல் பயணமில்லை\nசுவையில்லாமல் வாழ்வுமில்லை (2)\nசுமைகளை விரும்பி ஏற்றிடும் தோள்களில்\nசுமையும் சுவையாகும் இறைவனின் வழியாகும் - 2\n2. வேதனையில்லாமல் பயணமில்லை\nவெற்றியில்லாமல் வாழ்வுமில்லை (2)\nதுன்பமாம் சிலுவை வெற்றியின் சின்னம்\nவேதனை உரமாகும் தேவனின் வழியாகும் - 2"
    },
    {
      "number": 2,
      "title": "எங்கு போகிறீர் இயேசு தெய்வமே",
      "lyrics": "1. குற்றம் எதுவும் இல்லா தேவனே\nஎம் குறையைத் தீர்க்கவே மரணம் ஏற்றீரே\nபிறர் சுமத்தும் குற்றத்தைச் சுமக்க அருள் தாரும்\n2. பாரச் சிலுவையோ எம் பாவச் சிலுவையோ\nநீர் சுமந்தது எம்பாவச் சிலுவையோ\nஉன் உள்ளம் உடைந்ததோ எம்பாவ வாழ்க்கையால்\n3. உலகின் பாவமோ சிலுவை வடிவிலே\nநீர் தோளில் சுமக்கவே தளர்ந்து வீழ்ந்தீரே\nஎம் பாவச் சுமையினால் உன் உள்ளம் உடைந்ததோ\n4. உடலோ இரத்தத்தால் உருவில்லாமலே\nஎதிர் கொண்டாள் அன்னை ஏதும் பேசாமல்\nஅவர் உள்ளம் துடித்ததோ அன்பு தாயின் வருகையால்\n5. மனித வாழ்க்கையை உயர்த்தும் சிலுவையை\nமறுக்க முடியாமல் சீமோன் வருந்தி சுமந்தாரே\nபிறரன்பு பணியிலே நிலைக்க அருள் செய்வீர்\n6. துகள் படிந்த உம் திருமுகத்தையே\nதுணிந்த வெரோணிக்காள் துடைக்க வந்தாளே\nநிலையாய் பதிந்ததோ உம் வதனம் துணியில்\n7. புழுதி வீழ்ந்து எம் பாவ பளுவினால்\nநீர் மீண்டும் எழுந்தது எம்மை மீட்கவே\nஉன் உள்ளம் உடைந்ததோ என் பாவ வாழ்க்கையால்\n8. வருந்தும் மகளிருக்கு மொழி நீர் நல்கினீர்\nபாவிகள் நாங்களும் வருந்த வரம் தா\nபொங்கும் கடல் போல உம் அன்பை அறிவாரோ\n9. மூன்றாம் முறையாக நிலத்தில் வீழ்ந்தீரே\nகால் ஊன்றி நடந்திடும் நிலையும் தளர்ந்தீரே\nஎன் அன்பு தேவனே எம் வாழ்வை மீட்கவா\n10 உடைகள் களைந்திட உம்மைக் கொடுத்தீரே\nமடைதிறக்கும் வெள்ளம் போல் உதிரம் சொரிந்தீரே\nயாம் தூய்மையில் வாழ எமக்கு அருள்தாரும்\n11. மூன்று ஆணிகள் உம்மைத் துளைக்கவே\nமீளாத் துயரினில் நீர் நொந்து வருந்தினீர்\nஉதிரம் வடிந்ததால் உம்மை ஈந்தீரே\n12. இன்னுயிர் அகன்றது இருளில் ஆழ்ந்தது\nஇயற்கை சீற்றமும் மரணம் அறிவித்தது\nஉம் அன்பாம் உயிரையே எமக்காய் ஈந்தீரே\n13. துயருற்றுத் துடிக்க உள்ளம் நைந்திட\nஊயிரற்ற உடலை அன்னை சுமந்திட\nஆறாத் துயரினால் உம் அன்னை வருந்தினாள்\n14. ஒடுங்கிய உடலோ துணியால் பொதிந்திட\nநீ அடங்கிய கல்லறை உமக்குச் சொந்தமல்ல\nஎம்பாவ செயல்களை அடக்க வரம் தாரும்"
    },
    {
      "number": 3,
      "title": "எனக்காக இறைவா எனக்காக",
      "lyrics": "1. பழிகளைச் சுமத்தி பரிகசித்தார் - உயிர்\nபறித்திட எண்ணி தீர்ப்பளித்தார்\n2. தாளாச் சிலுவை சுமக்க வைத்தார் - உம்மை\nமாளாத் துயரால் துடிக்க வைத்தார்\n3. விழுந்தீர் சிலுவைப் பளுவோடு  மீண்டும்\nஎழுந்தீர் துயர்களின் நினைவோடு\n4. தாங்கிட வொண்ணாத்  துயருற்றே  உம்மைத்\nதாங்கிய அன்னை துயருற்றாள்\n5. மறுத்திட முடியா நிலையாலே  சீமோன்\nவருத்தினார் தன்னை உம்மோடு\n6. நிலையாய் பதிந்தது உம் வதனம் - அன்பின்\nவிலையாய் மாதின் சிறுதுணியில்\n7. ஓய்ந்தீர் பளுவினைச் சுமந்ததினால் - அந்தோ\nசாய்ந்தீர் நிலத்தில் மறுமுறையும்\n8. விழிநீர் பெருக்கிய மகளிருக்கு  அன்பு\nமொழிநீர் நல்கி வழி தொடர்ந்தீர்\n9. மூன்றாம் முறையாய் நீர் விழுந்தீர் - கால்\nஊன்றி நடந்திடும் மெய் நொந்தீர்\n10. உடைகள் களைந்திட உம்மைத் தந்தீர் - இரத்த\nமடைகள் திறந்திட மெய் நொந்தீர்\n11. பொங்கிய உதிரம் வடிந்திடவே  உம்மைத்\nதொங்கிடச் செய்தார் சிலுவையிலே\n12. இன்னுயிர் அகன்றது உம்மைவிட்டு  பூமி\nஇருளினில் ஆழ்ந்தது ஒளிகெட்டு\n13. துயருற்றுத் துடித்தார் உளம்நொந்து  அன்னை\nஉயிரற்ற உடலினை மடிசுமந்து\n14. ஒடுங்கிய உமதுடல் பொதியப்பட்டு  நீர்\nஅடங்கிய கல்லறை உமதன்று"
    },
    {
      "number": 4,
      "title": "சந்திப்பு நிகழுதம்மா தாயின் சந்திப்பு நிகழுதம்மா - 2",
      "lyrics": "1. குழந்தையின் துன்பம் கண்டு கலங்காத அன்னையில்லை -2\nஆறுதல் சொல்வதற்கோ வார்த்தைகள் ஏதுமில்லை\nஅன்னையின் பார்வையில் நம்பிக்கை தீபம்\nஇயேசுவின் நெஞ்சினில் வலிமையின் வேதம் -2\n2. வாழ்வினில் துன்பம் கண்டு துவளாத நெஞ்சமில்லை  2\nஆறுதல் கிடைத்தாலும் உள்ளங்கள் தெளிவதில்லை\nஅன்னையின் பார்வையில் நம்பிக்கை தீபம்\nஅவளது சந்திப்பில் வலிமையின் வேதம் - 2"
    },
    {
      "number": 5,
      "title": "சுமைதாங்கி வாழ்க்கையோ சுகமான ராகங்கள் -2",
      "lyrics": "1. ஒளியினை ஏற்றிடும் தீபம் தன்னை அழித்தே ஒளியினை ஏற்றும்\nஉழைப்பினில் உயரும் மனிதன்\nஉடல் அழித்தே உலகினில் உயர்வான்\nசுமைகளை விரும்பியே சுமப்பதும் இன்று இன்பமே -2\nதுன்பங்களின் முடிவினிலே இன்பங்கள் பிறந்திடுமே\n2. சுகங்களை இழப்பது ஒன்றே இங்கு\nபிறர்நல வேள்வியின் உணர்வை\nதன்னலம் மறந்த இறைவன் இந்த\nதரணியை உயர்த்தவே இறந்தார்\nகலங்கரை தீபமாய் இன்று இருப்பது சிலுவையே  2\nசுமைகளின் சுரங்களில் பிறப்பது பூபாளமே"
    },
    {
      "number": 6,
      "title": "பாடுகள் அவர் பட்டதும் சிலுவை மீதிறந்ததும்",
      "lyrics": "1. பாரச்சிலுவை சுமந்ததும் பாவமன்னிப்பு மொழிந்ததும்\nஆணிஅறைந்து துடித்ததும் தந்தை சித்தம் ஏற்றதும் (2)\nதியாகமே தியாகமே ஆழமே அன்பின் ஆழமே - 2\n2. தாயை நமக்கு கொடுத்ததும் தாய் தாளா துயரில் சூழ்ந்ததும்\nவாழ்வில் நிறைவு கண்டதும் இமைகள் மூடி இறந்ததும்\nதியாகமே தியாகமே ஆழமே அன்பின் ஆழமே - 2"
    },
    {
      "number": 7,
      "title": "மனம் வருந்தி நீ வருவாயா",
      "lyrics": "1. கொடிய சிலுவையினை தோள்மேல் வைத்தனரே\nகல்வாரி மலையினுக்கு இழுத்து சென்றனரே - (அங்கு) -2\n2. சிலுவையின் பளுவாலே விழுந்தார் தரையினிலே\nதுணிவாய் எழுந்து நின்று தொடர்ந்தார் பயணத்தையே-அவர் -2\n3. அன்னையின் கண்களிலே அழுகையின் நீர்த்துளிகள்\nஉள்ளம் நொந்தாரே இறைசித்தம் உணர்ந்தாரே - (அன்று) -2\n4. இயேசுவின் துன்பத்திலே இணைந்தார் சீமோனும்\nசிலுவை சுமந்ததனால் சிந்தையில் நின்றாரே - (நம்) -2\n5. துணியுடன் ஓடிவந்தாள் துணிவான மங்கை அவள்\nதுயரத்தைத் துடைத்தாளே முகத்தைப் பெற்றாளே - (தூய) -2\n6. உடல் பலம் நீங்கியதால் விழுந்தார் மறுமுறையும்\nதடுமாறி எழுகின்றார் பயணத்தைத் தொடர்கின்றார் - (தன்) -2\n7. மங்கையர் கூட்டம் அங்கே மனம் நொந்து அழுகின்றார்\nஎனக்காக அழவேண்டாம் ஆறுதல் மொழிந்தாரே - (இயேசு) -2\n8. மூன்றாம் முறையாக சோர்ந்து விழுந்தாரே\nமனிதரை மீட்டிடவே முயன்றே எழுகின்றார் - (இயேசு) -2\n9. உடைகளைப் பறித்திடவே சீட்டுப் போட்டனரே\nஆடையைப் பிடுங்கிடவே தசையைக் கிழித்தனரே - (அவன்) -2\n10 கூரிய ஆணிகளால் சிலுவையில் அறைந்தனரே\nகள்வர்கள் நடுவினிலே கொடுமையாய் நிறுத்தினரே - (அன்று) -2\n11. அனைத்தும் முடிந்ததென்று கண்களை மூடுகின்றார்\nதன்னை அர்ப்பணித்து இறைசித்தம் முடிக்கின்றார் - (அந்தோ) -2\n12. தாயின் மடியினிலே சாய்ந்தார் சரமாக\nஐய்யோ துடிக்கின்றார் கண்ணீர் வடிக்கின்றார் - (அன்னை) -2\n13.மானிட மைந்தனுக்கோ தலைசாய்க்க இடமுமில்லை\nமாற்றான் கல்லறையில் அடக்கம் செய்தனரே -2"
    },
    {
      "number": 8,
      "title": "மைந்தனார் சிலுவை மீது - மாதுயருடன் வருந்த",
      "lyrics": "1. திருமகன் அறையுண்ட சிலுவை - அடியில் நின்ற\nதேவதாய் நொந்தழுதாள்\n2. வேதனை கடலமிழ்ந்த மாதா - ஆத்துமம் வதைய\nவாள் பாய்ந்தூடுருவிற்று\n3. நேச மகனை இழந்த தாய் - அனுபவித்த துயர்\nதானுரைக்க நாவுண்டோ?\n4. அருமையாய் ஈன்ற சுதன் - அவஸ்தையைக் கண்டிளகி\nஉருகிப் புலம்பினாள்\n5. இரட்சகர் திருத்தாயார் - இக்கொடிய வாதைப்பட\nயார் கண்டழாதிருப்பார்?\n6. திருமகன் துயரத்தால் - உருகுந்தாயைக் கண்டுள்ளம்\nகரையாதார் யாருண்டு?\n7. அன்புள்ள தன்திருமகன் - துன்பதுயர் அவஸ்தையுள்\nதன் சீவன் தரக் கண்டாள்\n8. பட்ச ஊரணி மாதாவே - பரிதவித்தே உம்மோடு\nபாவி நான் அழச் செய்யும்\n9. ஆதி இயேசுவை நேசித்தே - யான் அவருக்கினியனாய்\nஅன்பால் என்னுள்ளம் சுடும்\n10. தேவதாயே தயை கூர்ந்து - பாவி என்னிருதயத்தில்\nஇயேசு காயம் பதியும்\n11. சிலுவைக்கடியில் நின்று - தேவ தாயே உம்மோடே நான்\nபுலம்ப ஆசிக்கின்றேன்\n12. கன்னிய அரச தாயே - என் கண்ணீரே உம்முடைய\nகண்ணீரோ டேற்றருளும்\n13. அன்பாம் அக்கினி மூட்டி - அடியேனைத் தீர்வை நாளில்\nஆதரிப்பீர் கன்னியே\n14. மண் உடல் பிரிந்ததால் - வான் மோட்சத் தாத்துமம் சேர்ந்து\nவாழவுஞ் செய்தருளும்"
    }
  ]
}