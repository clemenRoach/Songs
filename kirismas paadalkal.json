{
  "category_id": "kirismas paadalkal",
  "category_ta": "கிறிஸ்மஸ் பாடல்கள்",
  "songs": [
    {
      "number": 1,
      "title": "அன்பின் அமுதமே அருளின் அருவியே",
      "lyrics": "1. அன்பெனும் தீபம் ஏந்தி அருளெனும் ஒளியை ஏற்றி -2\nஅவனியில் உதித்த மன்னவா உன் அன்பினை நான் பாடவா\nஉன்னைத் தேடும் இதயக் கோயில் அருளால் நிறைந்திட வா -2\n2. விண்ணோர் போற்றும் ஒளியே\nமண்ணோர் வாழ்த்தும் நிலவே (2)\nஉலகெலாம் இன்பக் கோலம் எம் உள்ளங்கள் நீதேடும் காலம்\nஉன்னைப் பாடும் நேரம் உயிரின் உயிராய் இணைந்திட வா -2"
    },
    {
      "number": 2,
      "title": "அன்பின் தாலாட்டிலே பாலனை",
      "lyrics": "1. கண்மணியின் பாலகா காத்திருந்தோம் காத்திருந்தோம்\nபுவியில் அவதரிக்கவே (2)\nஇருள்நீக்கும் ஒளியாக என் நெஞ்சில் வா\nபுவி அழகே வானமுதே கண்ணயராயோ - 2\n2. விண்ணுலகம் வாழ்த்துதே மண்ணுலகம் மகிழுதே\nஉந்தன் வருகையினாலே (2)\nபுதுவாழ்வு மலர்கின்ற நிலவே நீ வா\nஎன் உயிரே என் உறவே கண்ணயராயோ - 2"
    },
    {
      "number": 3,
      "title": "அன்பின் ராஜாங்கம் அறிவின் தெய்வீகம்",
      "lyrics": "1. பன்னீர் பூக்கள் மலர்ந்தன பாலன் பெயராலே\nகண்ணீர் கனலும் அணைந்தது கடவுள் பெயராலே\nகடலும் கூட சிரித்தது கண்ணே உன்னாலே  - எங்கள்\nகவலையெல்லாம் மறைந்தது கருணையின் பெயராலே\n2. நஞ்சும் கூட இனித்தது நாதன் பெயராலே  எங்கும்\nநீதி விளக்கு எரிந்தது நாதன் அன்பாலே\nபஞ்ச பூதம் பயந்தது பாலன் பெயராலே  - எங்கும்\nகொஞ்சும் மழலைப் பிறந்தது கோடி நெஞ்சாலே"
    },
    {
      "number": 4,
      "title": "ஆண்டவர் சன்னிதி வாருங்களே நல்",
      "lyrics": "1. உள்ளங்கள் உறவுகள் மகிழும்\nஇறைவன் அன்பில் வாழ்ந்து வந்தால்\nஅடுத்தவர் நலனில் நாட்டமே கொண்டால்\nஆண்டவர் வழியினில் நடந்திடலாம்\nகுறைகளைக் காணாமல் பிறரை ஏற்றால்\nஇயேசுவை அவரில் கண்டிடலாம் -2\nஇறைபணி தொடர இறையாட்சி மலர\nஇணைந்திடுவோம் நாம் இறைவனிலே\n2. சாதிகள் இல்லை பேதங்கள் இல்லை\nஇறைவன் இயேசு வருகையிலே\nநீதியுமுண்டு சமத்துவமுண்டு\nஇறைவன் வாழும் சமூகத்திலே\nஅன்பே கடவுள் என்பதை உணர்ந்தால்\nஇனிய உலகம் படைத்திடலாம்\nகுழந்தை இயேசு உள்ளத்தில் பிறந்தால்\nபுதிய பிறவியாய் வாழ்ந்திடலாம்"
    },
    {
      "number": 5,
      "title": "ஆண்டுக்கு ஒருமுறை வருகிறது திருவருகைக்காலம்",
      "lyrics": "1. தலைமகன் இயேசு பிறந்திடும் காலம்\nஇதயத்தை நாமும் அலங்கரிப்போம்\nமேடும் பள்ளமும் நிறைந்த நம் வாழ்வில்\nசமன் செய்ய இன்றே முயன்றிடுவோம்\nகல்லும் முள்ளும் நிறையும் பாதையில் சுவடு இல்லை\nஇரவும் பகலும் உழைக்கும் வாழ்வில் இனிமை இல்லை\nதீமைகள் களைந்து நன்மைகள் விதைப்போம்\nபிறப்பைக் காணுவோம்\n1. ஒரு பெண்டிர் குடும்பத்தில் பிறக்கின்றபோது\nஎத்தனை எத்தனை எதிர்பார்ப்பு\nதாயும் சேயும் நலமாய் வாழ வகைவகையான உபசரிப்பு\nமாடுகள் அடையும் தொழுவம் மன்னன் பிறப்பும் அரண்மனை\nஎதிர்பார்ப்புகள் இல்லா ஏழை அண்ணலின் அன்பு உறவுகள்\nஉள்ளத்தில் குழந்தை உபசரித்திடுவோம்  போற்றியே வாழ்த்துவோம்"
    },
    {
      "number": 6,
      "title": "ஆலய மணிகளே ஒலித்திடுங்கள்",
      "lyrics": "1. உலக மக்களே வந்திடுங்கள்\nஉண்மை இறைவனை வணங்கிடுங்கள்\nமலர்கள் பலவும் கொணர்ந்திடுங்கள்\nமன்னன் பாதமே தூவிடுங்கள்\n2. இன்னிசை கருவிகள் மீட்டிடுங்கள்\nஇறைவனின் பிறப்பை முழங்கிடுங்கள்\nபண்ணிசைப் பாடி மகிழ்ந்திடுங்கள்\nபாலன் இயேசுவை வாழ்த்திடுங்கள் (எங்கள்)"
    },
    {
      "number": 7,
      "title": "இடையர்கள் தந்த காணிக்கை போல",
      "lyrics": "1. கடைநிலை வாழும் மனிதரை மீட்க\nஅடிமையின் தன்மையை எடுத்தவனே\nஉடைமைகள் பதவிகள் யாவையும் துறந்து\nமடமையில் மகிமையைக் கொடுத்தவனே (2) - இயேசு...\n2. நிலைதடுமாறும் மனங்களில் நிறைந்து\nநிம்மதி தந்திட வந்தவனே\nவலைகளில் மீன்களைப் பிடிப்பதைப் போல\nமனிதரை வானகம் சேர்ப்பவனே (2) - இயேசு..."
    },
    {
      "number": 8,
      "title": "இந்த மண்ணில் வந்து மன்னன் இயேசு பிறந்தார்",
      "lyrics": "1. மார்கழி இரவின் குளிரினிலே மாமரி மகனாய் வந்துதித்தார்\nமாடுகள் அடையும் தொழுவத்திலே -2\nமனிதருள் மாணிக்கம் பிறந்தாரே\nழயயீயீல ஊhசளைவஅயள  2 ழயயீயீல ழயயீயீல ஊhசளைவஅயள\n1. புவியில் நன்மனம் கொண்டவர்கள்\nநெஞ்சினில் நிம்மதி கண்டிடவே\nஅமைதியின் வேந்தன் அவனியிலே -2\nஅழகிய குழந்தையாய் உதித்தாரே\nழயயீயீல ஊhசளைவஅயள  2 ழயயீயீல ழயயீயீல ஊhசளைவஅயள"
    },
    {
      "number": 9,
      "title": "இயேசு பிறந்த நாளிது வானம் மகிழ்ந்து ஒளிருது",
      "lyrics": "1. மணமில்லாத மலரை போல் இசையில்லாத பறவைப் போல் (2)\nஅருளில்லாத பாருலகம் அடைந்த துயரம் மாறவே - 2\nதுள்ளி மகிழும் குழந்தையே உள்ளம் கொள்ளை கொண்டதே (2)\nஉந்தன் அன்பின் வரவிலே\nவிண்ணும் மண்ணும் இணைந்ததே - 2\n2. தொழுவில் தவழும் பாசமே கடவுள் தந்த திருமொழி - 2\nசிந்தை குளிரும் பூமுகமே உலகை ஒளிரச் செய்யுமே - 2"
    },
    {
      "number": 10,
      "title": "இயேசு பிறந்தார் - 2",
      "lyrics": "1. மேன்மையானவர் அவர் பிறந்துள்ளார்\nமாட்டுக்கொட்டிலில் பிறந்துள்ளார் (2)\nபாவம் போக்குவார் அன்பு காட்டுவார்\nஎன்றும் நம்முடனே சொந்தம் கொள்ளுவார்\n2. எளிமையாகவே அவர் பிறந்துள்ளார்\nவாழ்வின் ஊற்றாய் பிறந்துள்ளார் (2)\nபாவம் போக்குவார் ..."
    },
    {
      "number": 11,
      "title": "இயேசு பிறந்துவிட்டார் மெசியாவும் வந்துவிட்டார்",
      "lyrics": "1. மார்கழி மாசத்திலே கொட்டிடும் பனியினிலே\nஏழையின் குடிசையிலே பிறந்தவனே (2)\nதேவதூதன் சொன்ன செய்தியிது\nபாவம் போக்க வந்த தெய்வமிது\nஎல்லோரும் இங்கே ஒன்றாகக்கூடி\nபாலனின் பிறப்பில் அக்களிப்போம்\n2. காட்டினிலே திருவிழா வீட்டில் இங்கு பெருவிழா\nஇறைமகன் தொழுவத்திலே பிறந்ததால் (2)\nவிண்மீன் காட்டி தந்த வழியுமிது\nமண்ணின் இருளைப் போக்கும் ஒளியுமிது\nஆடுவோம் நாமும் ஆடிப்பாடி\nநாடுவோம் அவரின் அருளைத் தேடி"
    },
    {
      "number": 12,
      "title": "இன்று நமக்காக மீட்பர் பிறந்துள்ளார்",
      "lyrics": "1. ஆண்டவரைப் பாடிடுங்கள் அவர் பெயரை என்றும் வாழ்த்துங்கள்-2\nபுறவினத்தாரிடை அவரது மாட்சிமை எடுத்துச் சொல்லுங்கள் -2\nநீதியுடன் அவர் பூவுலகை ஆட்சிசெய்வார் என அறிவியுங்கள் -2\n2. வானங்களே மகிழ்ந்திடுங்கள் பூவுலகே களிகூறுங்கள் -2\nகடலும் அதில் வாழும் யாவையுமே\nஆண்டவர்முன் ஆர்ப்பரியுங்கள் (2)\nவயல்வெளியும் வனமரங்களுமே ஆரவாரம் செய்து மகிழ்ந்திடுங்கள் -2"
    },
    {
      "number": 13,
      "title": "இன்று நமக்காக மீட்பர் பிறந்துள்ளார்",
      "lyrics": "1. ஆண்டவர்க்கு புதியதொரு பாடல் பாடுங்கள்\nமாநிலத்தோரே நீங்கள் அனைவரும் அவரைப் போற்றுங்கள் (2)\nஆண்டவரைப் போற்றுங்கள்\nஅவர் பெயரை தினமும் வாழ்த்துங்கள் (2)\nஅவர் தரும் மீட்பை நாள்தோறும் மகிழ்ச்சியாய் அறிவியுங்கள்\n2. புறவினத்தாரிடை அவரது மாட்சியை எடுத்துச் சொல்லுங்கள்\nமக்கள் அனைவரும் அவர்தம் வியத்தகு\nசெயல்களைக் கூறங்கள் (2)\nவானங்கள் மகிழட்டும் இந்த பூவுலகும் களிகூறட்டும் -2\nகடலும் அதிலுள்ள உயினமும் ஆரவாரம் செய்யட்டும்"
    },
    {
      "number": 14,
      "title": "இன்று பிறந்த நாள் வாழ்த்துகள்",
      "lyrics": "1. ஒரு விண்தெய்வம் நம்மோடு மண்மீதிலே\nமழலையாய் மலர்ந்ததே\nஅந்த விண்வார்த்தை நம் வாழ்வில் இந்நாளிலே\nவிடியலாய்ப் புலர்ந்ததே\nஇனி வேற்றுமை மறையட்டும் எங்கும் வேதனை தீரட்டும்\nவையம் மகிழும் வான்படை போற்றும்\nவான தேவன் வரவில் - நல்ல\nஇதயம் நிறையும் உதயம் மலரும்\nதேவமைந்தன் உறவில் - இன்று\n2. ஒரு விண்தெய்வம் இந்நாளில் நம் இல்லத்தில்\nபுதையலாய்த் தவழ்ந்ததே\nஅந்த விடிவெள்ளி நம் வாழ்வில் ஒளியேற்றவே\nபுதுமையாய் ஒளிர்ந்ததே\nஇனி ஒற்றுமை பெருகட்டும் போர் கலகங்கள் ஓயட்டும்\nவையம் மகிழும் வான்படை போற்றும்\nவான தேவன் வரவில் - நல்ல\nஇதயம் நிறையும் உதயம் மலரும்\nதேவமைந்தன் உறவில் - இன்று"
    },
    {
      "number": 15,
      "title": "உயிர் நண்பர்களே அன்பின் சொந்தங்களே",
      "lyrics": "1. சின்ன பாலகனின் கொஞ்சும் சிரிப்பதையும் இதயம் மகிழ்ந்திடுதே\nதுன்ப துயரங்களும் தொல்லை கவலைகளும்\nமறைந்து மாய்ந்திடுதே - வருவீர் நண்பரே -2\nஉண்மை விடுதலை அடைந்திடவே-2  விண்ணில் உள்ள ... ...\n2. கண்ணில் கருணையும் மண்ணில் அமைதியும்\nஇதயம் அவர் தரவே\nவிண்ணின் தேவனவர் நம்மில் நிறைந்துவிட்டால்\nபுலரும் புதுவிடியல் - வருவீர் நண்பரே - 2\nஉண்மை விடுதலை அடைந்திடவே-2  விண்ணில் உள்ள ... ..."
    },
    {
      "number": 16,
      "title": "உலகின் ஒளியே உண்மையின் விளக்கே",
      "lyrics": "1. இருள் வாழ்வை அகற்றிட வருவீர்\nபுது அருள் வாழ்வை அளித்திட எழுவீர் (2)\nபல கோடி உள்ளங்கள் மகிழ\nநீர் பகலவனாய் உதித்திடுவீர் (2)\nஎந்தன் உள்ளம் உன்னைப் பாடும்\nஎன்றும் உந்தன் உறவைத் தேடும்\nஎன் உயிரே வருவீர் - உலகின்\n2. புகழ் தேடி அலைகின்ற போது என்னில்\nபுதுவாழ்வை அளித்திட வருவீர் (2)\nகரைசேரா ஓடங்கள் ஆனோம்\nநீர் கரை சேர்க்கும் துடுப்பாவீர் (2)\nஉந்தன் வரவால் உள்ளம் மகிழும்\nஎந்தன் உயிரும் உம்மில் இணையும்\nவிண்மலரே வருவீர் - உலகின்"
    },
    {
      "number": 17,
      "title": "உன்னை நினைக்கையிலே உள்ளம் உருகிடுதே",
      "lyrics": "1. உலகம் முழுவதும் உனது வடிவம்\nஎதிலும் உன் வதனம்\nஇறையே வா நெஞ்சில் உறைந்திடவே\nகறைகள் மறைந்திடவே\nஇதயக் குடிலில் உதயம் தரவே\nகுடிலில் உதித்தவனே\n2. வறுமை எளிமை உனது வசந்தம்\nகருணை உன் மகுடம்\nமலரே வா கையில் தவழ்ந்திடவா\nபுனிதம் மணம் தரவே\nஇருண்ட உலகம் ஒளியைப் பெறவே\nஇரவில் உதித்தவனே"
    },
    {
      "number": 18,
      "title": "எந்தன் நெஞ்சுக்குள்ளே நீ பிறக்க",
      "lyrics": "1. பாதைகள் தெரியாமல் நான் திரிந்தேன்\nவழி காட்டிடும் விண்மீனாய் நீ பிறந்தாய்\nஉந்தன் கரமானது ஆ எந்தன் துணையாகுமே ஆ\nஉந்தன் கரமானது எந்தன் துணையாகுமே\nஉந்தன் வார்த்தை என் வாழ்வின் உயிராகுமே உயிராகுமே\nஎந்தன் நெஞ்சுக்குள்ளே - 3 பிறக்கவா\n2. வாழ்க்கையை இழந்து நான் தவித்தேன்\nநான் உன்னோடு என்று என்னில் மலர்ந்தாய்\nஉந்தன் உறவானது ஆ உயிர்த் துணையானது ஆ\nஉந்தன் உறவானது உயிர்த் துணையானது\nஉந்தன் வார்த்தை என் வாழ்வின் உயிராகுமே உயிராகுமே\nஎந்தன் நெஞ்சுக்குள்ளே -3 பிறக்கவா"
    },
    {
      "number": 19,
      "title": "எல்லாருக்கும் இன்று திருவிழா",
      "lyrics": "1. வண்டு வந்து தீண்டாத செண்பகப்பூ வாசமதை\nதென்பொதிகை தென்றல் எங்கும் சுமந்து செல்லுது (2)\nஅன்னைமரி வான்மதியாய் அன்புமகன் கதிரவனாய்\nமண்ணுலகில் யாவருக்கும் மகிழ்வைத் தந்தது\nபண்ணிசைத்து நடனம் செய்து பாட்டுப் பாடுங்கள்\nகண்மணியாம் குழந்தை இயேசு பாதம் நாடுங்கள்\nவிண்ணகத் தந்தையின் அன்பு மழையிது\nமண்ணக மாந்தரின் நெஞ்சில் மலருது\n2. காரிருளை நீக்குகின்ற காலை எழும் கதிரவன் போல்\nபாவஇருள் போக்க வந்த உலக ஞாயிறு (2)அவர்\nசொல்லும் மொழி தேனமுது செல்லும் வழி விண்ணரசு\nஅவ்வழிதான் யாவருக்கும் மீட்பு என்பது - பண்ணிசைத்து ..."
    },
    {
      "number": 20,
      "title": "எளிய வடிவில் குடிலில் பிறந்தார்",
      "lyrics": "1. வார்த்தையே மனுவாய் உருவான கடவுள்\nவானவன் அன்பால் மீட்பரானார்\nவானகம் விட்டு வாழ்விக்க வந்தார்\nவானோர் போற்றும் தூயரானார்\nபாவம் போக்கும் மாவீரன் இவரே\nபாலகனாய் இங்கே தூங்குகின்றார் (2)\nஏழைகள் வாழ எளிமையில் பிறந்த\nஇயேசுவை வணங்கிடுவோம் - நாளும்\nஅவர் வழி வாழ்ந்திடுவோம்\nஎளிய வடிவில் குடிலில் பிறந்தார்\nவாங்க வணங்கிடுவோம் (2)\n2. ஏழை எளிய இறைமக்கள் வாழ்வில்\nஒளியை ஏற்ற பிறந்துவிட்டார்\nபாவம் அறியா பரிசுத்த தேவன்\nபாவிகள் நமக்காய்த் தோன்றிவிட்டார்\nசமத்துவம் ஓங்க சன்னிதி சென்று\nபாலகன் பாதம் பணிந்திடுவோம் (2)\nஏழைகள் வாழ எளிமையில் பிறந்த\nஇயேசுவை வணங்கிடுவோம் - நாளும்\nஅவர் வழி வாழ்ந்திடுவோம்"
    },
    {
      "number": 21,
      "title": "என் இயேசுவே என் தெய்வமே",
      "lyrics": "1. உன் ஸ்பரிசம் என் அங்கம் எங்கெங்கும் உண்டு\nஉடல் தூய்மை போற்றியே என்றென்றும் வாழ்வேன்\nஅறிவாற்றல் ஒளியேற்றும் தீபம் நீ வாழும்\nஎன் நினைவினிலே இருள் சூழ ஒருபோதும் துணியேன்\nஎன் இதயமே பேராலயம் திருப்பீடத்தில் அருள் ஓவியம்\nமலராய் மணமாய் நான் மாறுவேன் - 2\n2. நீ சென்ற காலடித் தடயங்கள் தேடும்\nகுழந்தையாய் தொடர்வேன் உனை தினமும் வேண்டி\nமண்மேடோ மலைமுகடோ முட்புதரோ எதுவோ\nஉனைத்தொடர்ந்து நான் வருவேன் தடைகளைத் தாண்டி\nஅன்பாலே வாழ்வை அர்ச்சனை செய்வேன்\nநேயத்தின் செயலால் உன் விருந்தில் அமர்வேன்\nஉறவே உயிரே உனைப் பிரிய மாட்டேன் - 2"
    },
    {
      "number": 22,
      "title": "என்னிதய வேந்தனே இயேசு பாலனே",
      "lyrics": "1. பாவிநம் அருகிலே மரியன்னை மடியிலே\nபூமகன் அழுவதும் ஏனோ இந்த பாமரன் பாவங்கள் தானோ (2)\nகந்தையை உடுத்தியே சிந்தையைக் கவர்ந்திட்டாய் -2\nவிந்தை என் இயேசு பாலனே இந்த\nமந்தையைக் காக்கும் மீட்பனே - ஆராரிரோ ஆரிரரோ - 2\n2. உலகம் முழுவதும் உந்தன் கையிலே கலகமின்றி வாழுதே\nஎன்றும் அமைதியை உன்னில் காணுதே (2)\nஏழ்மையின் சின்னமாய் எளிமையின் கோலமாய் - 2\nகுடிலினில் உம்மைத் தந்தவா இந்த\nகுவலயம் காக்க வந்தவா - ஆராரிரோ ஆரிரரோ - 2"
    },
    {
      "number": 23,
      "title": "ஏற்றிடுவீர் எம் காணிக்கைப் பொருளை",
      "lyrics": "1. அன்பாலே உலகை நிரப்பிய அழகே\nஅளிக்க வந்தோம் எங்கள் இதய அன்பை  (2)\nஆவியின் கனிகளைப் பொழிகின்ற தலைவா\nதருகின்றோம் தனிப்பதம் பணிந்தே\n2. என் நெஞ்சில் நிம்மதி ஒளிதந்த நிலவே\nஇன்னுயிர் கலந்த வான்முகிலே (2)\nவாழ்வினை பலியாய் மலர்ப்பதம் படைத்தே -2\nஇறைஞ்சுகின்றோம் பரமனின் திருமுன்\n3. பொன்னோடு போளமும் தூபமும் ஏந்தி\nமன்னவர் மூவர் காணவந்தார் (2)\nமூவுலகாளும் ஆண்டவர் உமக்கே -2\nமனமுவந்தே காணிக்கை தந்தோம்"
    },
    {
      "number": 24,
      "title": "கடவுள் இந்த உலகினுக்களித்த காணிக்கை",
      "lyrics": "1. மனித உறவினை விரும்பிய இறைவன்\nமைந்தனைத் தந்தான் காணிக்கை (தன்) 2\nபுனித அன்பின் வெளிப்பாடாக\nபுதல்வனைத் தந்தான் காணிக்கை (தன்) 2\nஇறைவன் தந்தான் காணிக்கை\nஉளம் எண்ணி வியக்கும் காணிக்கை (2)\nஇயேசுவே அந்த காணிக்கை\nவிலைமதிக்க இயலா காணிக்கை (2)\n2. காணிக்கை தந்த இறைவனுக்கு\nகைமாறென்ன செய்திடுவோம் (நாம்) 2\nஊனுடல் தந்த இயேசுவுக்கு\nஉவந்திட என்ன தந்திடுவோம் (அவர்) 2\nஇறைவன் நமது தந்தை என்று வாழ்வது நமது காணிக்கை -2\nஇயேசு வாழ்வின் ஒளியென காட்டி பகர்வது இதய காணிக்கை -2"
    },
    {
      "number": 25,
      "title": "கண்ணான கண்ணின் மணி",
      "lyrics": "1. உலகத்தில் எல்லாரும் வேகமாக போகுறாங்க\nஉனை வந்து பாக்குறது வீண் என்று எண்ணுறாங்க\nவாடாதே வாடாதே எந்தன் கண்ணே\nயார் எங்கே போனாலும் நான் உன் முன்னே\nகாலம் ஒருநாள் மாறும் - நம் கவலை யாவும் தீரும்\nநாளும் ஒருநாள் விடியும் - நல்ல உறவும் மண்ணில் மலரும்\nகண்ணே நீ இப்போது கண்மூடித் தூங்கு\n2. ஈராயிரம் காலமாக ஆண்டு தோறும் மறக்காம\nஇயேசு பிறப்பு நாளில் எல்லோரும் மகிழ்வாங்க (2)\nமெய்யாக மெய்யாக நீதான் கண்ணே\nஇயேசென்னும் பிஞ்சுப் பூ மண்ணில் கண்ணே\nஉன்னை அறிந்தவர்கள் வருவார்கள்\nஉள்ளதை உன்னிடம் தருவார்கள்\nஉறவின் வாழ்த்துகள் உரைப்பார்கள்\nஉளமதில் அமைதி பெறுவார்கள்\nகண்ணே நீ இப்போது கண்மூடித் தூங்கு"
    },
    {
      "number": 26,
      "title": "கருணைக் கடலே வா கதித்த தயாபரா வா",
      "lyrics": "1. ஆதோனாயி ஆனந்தமே ஆவலுடன் காத்திருக்கும்\nஅடிமைகளைச் சந்திக்க -  கருணை\n2. இம்மானுவேல் ஏக நாதா! எங்கள் பாவ தோசந் தீர\nஏன் இன்னும் வரத் தாமதம் - கருணை"
    },
    {
      "number": 27,
      "title": "கள்ளமில்லா ஒரு வெள்ளிநிலா என",
      "lyrics": "1. எங்கே நோக்கினும் தனிமையே உனை என் மனம் மறந்ததேன்\nதீமையே - கண்களும் நீரினில் ஆடுதே இறைக்\nகர்த்தருன் பூமுகம் தேடுதே\nதேவ தேவா சிலுவை நாதா திரும்ப நாவினில் வாருமே -2\nதாகம் யாவும் தீருமே தூய வாழ்வைத் தாருமே\nதாயும் நீயாய் சேயும் நானாய் வாழவேண்டும் நாளுமே\n2. எல்லாம் தேவனின் மகிமையே அதை\nஎங்ஙனம் புகழ்வது ஏழையே\nஎன் மனம் நீ வரும் போதிலே பெரும்\nநிம்மதி ஆயிரம் வாழ்விலே\nவாழ்வும் நீயே வழியும் நீயே உயிரும் நீ இனி தேவனே - 2\nவாரும் நாவில் இயேசுவே நீயும் நானும் பேசவே\nஆயன் நீயாய் தோளில் நானாய் வாழவேண்டும் நாளுமே"
    },
    {
      "number": 28,
      "title": "கன்னி ஈன்றி செல்வமே இம்மண்ணில் வந்த தெய்வமே",
      "lyrics": "1. எங்கும் நிறைந்த இறைவன் நீ நங்கை உதரம் ஒடுங்கினாய்\nஞாலம் காக்கும் நாதன் நீ சீலக் கரத்தில் அடங்கினாய்\nதாய் உன் பிள்ளை அல்லவா சேயாய் மாறும் விந்தை ஏன்?\n2. வல்ல தேவ வார்த்தை நீ வாயில்லாத சிசுவானாய்\nஆற்றல் அனைத்தின் ஊற்றும் நீ அன்னை துணையை நாடினாய்\nஇன்ப வாழ்வின் மையம் நீ துன்ப வாழ்வைத் தேந்ததேன்?"
    },
    {
      "number": 29,
      "title": "கன்னிமரியின் மடியில் வந்த பாலகா",
      "lyrics": "1. உன் முகத்தைப் போல நானும் பார்த்ததில்லையே\nஉன் குரலைப் போல நானும் கேட்டதில்லையே (2)\nஏனோ இந்த கண்ணுல கண்ணுல நீரோ இங்கு வந்தது வந்தது\nநீயே அதைச் சொல்லணும் சொல்லணும்\nசோகம் அதைத் தள்ளணும் தள்ளணும்\nஉனது துயரைத் தீர்க்க நானும் உடன் வருவேன் பாலகா\nமழலை உந்தன் மொழியில் நானும் மகிழ்ந்திருப்பேன் பாலகா\n2.. படிக்கும் வயதில் குழந்தைகள் பணிபுரிவது ஏன்\nபாரமான பளுவை அவர் தினம் சுமப்பது ஏன் (2)\nகாட்டேன் என் கண்ணுல கண்ணுல ஈரம் இங்கு வந்தது வந்தது\nகேட்டேன் என் நெஞ்சில நெஞ்சில\nசோகம் மனம் கொண்டது கொண்டது\nஇவரின் விடியல் நாளுக்காக தினம் உழைப்பேன் நண்பனே\nமழலை இவர்கள் உழைப்பைச் சுரண்டும் இவை ஒழிப்பேன் நண்பனே"
    },
    {
      "number": 30,
      "title": "குடிலினில் பிறந்த இறைமகனை",
      "lyrics": "1. விண்மீன் வழிசெல்ல முன் வந்த ஞானியர்கள்\nகுடில் தன்னை அடைந்தார்களே (2)\nபொன் தூபம் வெள்ளைப்போளம் பரிசாகக் கொண்டுவந்து\nபணிந்தங்கு வணங்கி நின்றார் (2)"
    },
    {
      "number": 31,
      "title": "குழந்தை இயேசு வருவீரே",
      "lyrics": "1. இறைவனின் தூதர் துதித்திடவே\nஇடையர்கள் உம்மை வணங்கிடவே\nபறவைகள் எல்லாம் பாடிடவே\nபணிவுடன் உம்மை அழைக்கின்றேன்\nஉலகக் கவலையில் யான் மூழ்கி உம்மை மறந்து அலைந்தேனே-2\nஉளமே எழுந்து வந்தருள்வீர் உண்மை இன்பம் அளித்தருள்வீர்"
    },
    {
      "number": 32,
      "title": "சர்க்கரை முத்தே சந்தன பொட்டே கண்ணே கண்ணுறங்கு",
      "lyrics": "1. கந்தையில் நீயும் மகிமை கண்டாய் கண்ணே கண்ணுறங்கு\nதந்தையின் அன்பை எமக்குத் தந்தாய் ... ... (2)\nமந்தையின் ஆயர்கள் தோழமை கொண்டாய் ... ... -2\nவிந்தையில் வந்து வேந்தர்கள் நின்றார்... ...\nஆரிராரிரோ ஆரிராரிரோ - 2\n2. விண்ணிலே தூதர் கீதங்கள் கேட்க ... ...\nமண்ணிலே மாந்தர் நாதங்கள் கேட்க ... ... (2)\nகண்கவர் விண்மீன் உன்புகழ் காட்ட ... ... -2\nதென்றலும் மெல்லிய தேனிசை மீட்ட ... ...\nஆரிராரிரோ ஆரிராரிரோ - 2"
    },
    {
      "number": 33,
      "title": "சின்னக் குழந்தை இயேசுவுக்கு என்ன கொடுப்பது(நாம்)-2",
      "lyrics": "1. மலரைப் படைத்த மழலைக்கு மலரைக் கொடுப்பதா -2\nகனியைப் படைத்த கண்மணிக்கு கனியைக் கொடுப்பதா\n2. குரலைக் கொடுத்த குழந்தைக்கு இசையை எழுப்பவா -2\nவிரலைக் கொடுத்த விமலனுக்கு வீணை மீட்டவா\n3. புவியைப் படைத்த பரமனுக்கு புவியைக் கொடுப்பதா -2\nபகலும் இரவும் அவன் புகழைப் பாடித் தொழுவதா"
    },
    {
      "number": 34,
      "title": "சின்னக் குழந்தை எங்கள் செல்லக் குழந்தை",
      "lyrics": "1. அன்பின் பிறப்பிடமாய் பண்பின் உறைவிடமாய்\nபாவியென் அடைக்கலமாய் பாசத்தின் நாயகனாய் (2)\nபூத்த நறுமலரே உம்மைப் போற்றிப் பாடுவேன்\nபூத்த சிறுமலரே மனம் வாழ்த்திப் போற்றுவேன்\nபாடுவோம் வாழ்த்திப் பாடுவோம் பாடுவோம் போற்றிப் பாடுவோம்\n2. விண்ணில் ஆட்சியாய் விண்மீன் காட்சியாய்\nஇடையர்கள் சாட்சியாய் மனுக்குல மாட்சியாய் (2)\nபூத்த நறுமலரே உம்மைப் போற்றிப் பாடுவேன்\nபூத்த சிறுமலரே மனம் வாழ்த்திப் போற்றுவேன்\nபாடுவோம் வாழ்த்திப் பாடுவோம் பாடுவோம் போற்றிப் பாடுவோம்"
    },
    {
      "number": 35,
      "title": "சின்ன சின்னப் பாலகனே என்ன தருவது",
      "lyrics": "1. தீப தூப மலர்களெல்லாம் தூயவனே தரவந்தோம்\nதாகம் தீர்க்கும் அப்ப ரசமும் காணிக்கையாய் கொண்டுவந்தோம்\nவாடும் ஏழை எளிய எங்கள் வாழ்வு அனைத்தும் தரவந்தோம்\nஉலகனே பாலகனே ஏற்றுக்கொள்வாயோ\n2. விண்ணும் மண்ணும் படைத்தவனே\nவிலைப்பொருட்களைத் தரவந்தோம்\nகண்ணின் மணியைக் காப்பவனே\nகனிவு பணிவு தரவந்தோம்\nஉவகைப் பொங்கி உன்னதனே\nஉள்ளதனைத்தும் தரவந்தோம்"
    },
    {
      "number": 36,
      "title": "தங்கச் சுடரே வா எங்கள் உயிரே வா",
      "lyrics": "1. பாலைவன பயிரினைப் போல் மக்கள்\nவாடி நிற்கும் வேளையிலே\nஉயிராக வந்தாய் வரம் கோடி தந்தாய்\nவிண்பாதை நீயல்லவோ  அருள்\nவெள்ளம் சுரந்தோட ஆகாயங்கள் திறந்தனவோ\n1. மாட்டுத் தொழு மஞ்சத்திலே  விண்\nகாட்டும் தெய்வம் தவழ்கின்றதே\nகோடான கோடி ஏழைகள் வாழ்வில்\nகோலங்கள் நீ ஆகினாய் - புது\nவாழ்வு புவிகாண பூபாளங்கள் முழங்கிடுதே"
    },
    {
      "number": 37,
      "title": "நன்றி பாடுவோம் நாங்கள் நன்றி பாடுவோம்",
      "lyrics": "1. தந்தையாக தாயுமாக எம்மைத் தாங்கினாய் - நல்ல\nதோழனாக சோகம் போக்கும் சொந்தமாகினாய் (2)\nஉணவுதந்து உறுதிதந்து எமைக் காக்கிறாய் - எங்கள்\nஇதயக் கோயில் எழுந்து தங்கும் தெய்வமாகினாய் (2)\nஇதயக் கோயில் எழுந்து தங்கும் தெய்வமாகினாய்\nநன்றி பாடுவோம் நாங்கள் நன்றி பாடுவோம்\nபாலனே உமைப் புகழ்ந்து நன்றி பாடுவோம் - 2\n2. பாலையாகக் காய்ந்த வாழ்வைச் சோலையாக்கினாய் - நாளும்\nபாதைதந்து பயணம் செய்ய தீபமாகினாய் (2)\nவலிமைதந்து வளமை சேர்த்து வாழச் செய்கிறாய் - இங்கு\nஎன்றும் உமது சாட்சியாக எம்மை மாற்றினாய்(2)\nஎன்றும் உமது சாட்சியாக எம்மை மாற்றினாய்"
    },
    {
      "number": 38,
      "title": "நெஞ்சிலே என் நெஞ்சிலே நீ பிறந்து வா",
      "lyrics": "1. தாய்மையும் ஏழ்மையுமே தரத்தினில் சிறந்ததென்று\nமாடடைத் தொழுவத்திலே நீ முதலடி எடுத்து வைத்தாய்\nஉன் மாண்பையே நான் உணரவே\nவலுவின்மையில் வலுவடையவே\nகல்வாரி முடிவுரை எழுதி வைத்தாய்\nபலிபீடம் எழுந்தென்னை அரவணைத்தாய்\n2. மரணத்தின் நிழலினிலே வாழ்ந்திடும் நெஞ்சங்களே\nதொழுவத்தின் பேரொளியை இதயத்தில் ஏற்றிடுங்கள்\nஒளி பட்டதால் இருள் போகுது\nஅருள் சித்தத்தால் இன்பம் பாயுது\nஉணவாக எனக்குள்ளே பிறந்தாய்\nபிணி தீர்க்கும் மருந்தாக எழுந்தாய்"
    },
    {
      "number": 39,
      "title": "பாலகா உனக்கொரு பாட்டு தூங்கிடு நீ அதை கேட்டு",
      "lyrics": "1. அகஇருள் நீக்கிடும் ஒளியாய் என்னில்\nஆறுதல் தந்திடும் மொழியாய் (2)\nவிண்ணில் வந்த நிலவே என்னில் வந்த உறவே - 2\nநீ வருவாய் இதயம் தருவேன் - 2\n2. வாழ்வினை வழங்கிடும் உணவாய் - என்னில்\nதாழ்வினைக் களைந்திடும் உணவாய் (2)\nமண்ணில் வந்த இறையே என்னில் வந்த உறவே - 2\nநீ வருவாய் இதயம் தருவேன் - 2"
    },
    {
      "number": 40,
      "title": "புதிய ஆண்டு வருக புனித ஆசீர் தருக",
      "lyrics": "1. வேலை வாய்ப்பு பெருகிடவே புதிய ஆண்டு வருக\nவேளைதோறும் உணவு கிடைக்க புனித ஆசீர் தருக\nகுறைபவனுக்கே வேணும் தேவையான வசதிகளும்\nஅனைவரும் பெற்று மகிழ\n2. சமநீதி கிடைத்திடவே புதிய ஆண்டு வருக\nசகோதரராய் வாழ்ந்திடவே புனித ஆசீர் தருக\nசாதி சமய கலவரம் கொலை கொள்ளை பயங்கரம்\nதீயவைகள் யாவும் ஒழிய"
    },
    {
      "number": 41,
      "title": "புதிய பூமியே புதுப்பாட்டு பாடி வா",
      "lyrics": "1. விண்ணோரெல்லாம் கொண்டாடவே இந்நாளையே பொன்னாளென\nமண்ணோருமே கொண்டாடுவோம் நம் பாடலும் விண்ணேறவே\nமறை வாழ்வு தேடும் நாமெல்லோரும் ஜீவ ஊற்று இயேசு பாதம்\nநாடி வாழ்வைத் தியாகமாக்குவோம் (2) வானிலே...\n2. சங்காகியே பண்பாடுவோம் சங்கீதத்தால் ஒன்றாகுவோம்\nஎந்நாளுமே அன்பானவன் பொன் தேகத்தில் பங்காகுவோம்\nஇறை வாக்கு கூறும் வாழ்வு தேடி மாநிலத்தின் ஜீவ நாடி\nநாதன் இயேசு பாதை செல்லுவோம் (2) வானிலே..."
    },
    {
      "number": 42,
      "title": "புதுஉலகம் படைத்திடவே மகிழ்ந்து நாமும் கூடிடுவோம்",
      "lyrics": "1. புதுமணம் தவழும் புதுயுகத்தே மதுமலர் வீசிட வாழ்ந்திடுவோம்\nஒன்றுபட்டு வாழுவோம் ஆனந்தமே காணுவோம்\nஒன்றிப்பின் உதயங்கள் அடைந்திடவே உடைமை உணர்வுகள்\nமலர்ந்திடவே புதுயுகப் படகிலே பயணம் செய்வோம்\nழயயீயீல ழயயீயீல நேற லுநயச-2\n2. புதுவருடம் தொடர்கையிலே புனிதம் மலர வாழ்ந்திடுவோம்\nசமத்துவம் ஓங்கச் செய்குவோம்\nசமஉரிமை நாம் காணுவோம்\nசிந்தைகள் எண்ணங்கள் வளர்ந்திடவே\nசிகரமாய் என்றும் திகழ்ந்திடவே\nபுதுமை உலகினை நாம் அடைவோம்\nழயயீயீல ழயயீயீல நேற லுநயச-2"
    },
    {
      "number": 43,
      "title": "புது நாளாம் புனித நாளாம் ஏஹல்ல்ஹ் இட்ழ்ண்ள்ற்ம்ஹள்",
      "lyrics": "1. ஆயிரம் ஆண்டுகளாய்க் காத்திட வைத்ததும் ஏனோ\nகவலைகள் களைந்திடத் தானோ (2)\nபாதை தேடி அலைந்தோம் உம் பாதம் வந்து அமர்ந்தோம் (2)\nவாழ்வும் வழியுமானாய்\n2. அமைதியின் அருளுருவாய் எம் இதயங்கள் நுழைந்தாய் ஏனோ\nமன நிம்மதி வழங்கிடத்தானோ (2)\nநீ பிறந்த மண்ணின் வாசம் எங்கள் மனதில் என்றும் வீசும் (2)\nஎன்றும் யாவுமானாய்"
    },
    {
      "number": 44,
      "title": "புதுப்புது ராகங்கள் இசைத்திடுவேன்",
      "lyrics": "1. வானத்தில் நீந்திடும் மேகங்களே\nபூமலர் தூவுங்கள் பனித்துளிபோல்\nபூவுலகை ஆளவந்த கண்மலரே பூசிக்க வா\nமலர்முடி மன்னா கன்னிமரி கண்ணா\nதிருவடி தொழுதிடுவேன் மன்னா\nஆரிரராரிரரோ ஓ.. ஆரிரராரிரரோ\n2. ஏழிசை உனக்காய்ப் பாடிடுவேன்\nஎழில்மிகு தீபங்கள் ஏற்றிடுவேன்\nமானிடரைக் காத்திடவோ மண்ணகத்தில் நீ பிறந்தாய்\nபூவிழி அரும்பே பொன்னுலகம் மலரும்\nபுதுமைகள் படைத்திட வா - ஆரிரராரிரரோ ஓ.. ஆரிரராரிரரோ"
    },
    {
      "number": 45,
      "title": "பூ இமைகள் மூடி கண்ணுறங்கும் பாலன் யார்",
      "lyrics": "1. வானத்தின் மகிமையை விடுத்து வந்தனையோ\nவையத்தின் சுமைகளை ஏற்க வந்தனையோ (2)\nதந்தையின் ஆசையோ ஆஹா தந்தையின் ஆசையோ\nபூ இமைகள் மூடி...\nஆரிராரிராரிராரோ நம்மை இரட்சிக்க வந்தாரோ\n2. மாட்டுத் தொழுவத்தில் பிறந்ததும் ஏனோ\nமாந்தர் குற்றங்களை மன்னித்ததும் ஏனோ (2)\nதந்தையின் ஆசையோ ஆஹா தந்தையின் ஆசையோ\nபூ இமைகள் மூடி... ஆரிராரிராரிரோ\nநம்மை இரட்சிக்க வந்தாரோ\n3. வானுடை நட்சத்திரம் துலங்கியதேனோ\nஏரோது இராஜனும் கலங்கியதேனோ (2)\nஇராஜன் நீரன்றோ யூதராஜன் நீரன்றோ - இமைகள் மூடி..."
    },
    {
      "number": 46,
      "title": "பெத்லகேம் ஊருக்குச் சென்றிடுவோம் - அந்த",
      "lyrics": "1. உண்மை ஒளியாய் உதித்ததே\nவேற்றுமை அகற்றப் பிறந்ததே (2)\nஇறைமை வடிவைக் கொணர்ந்ததே - 2\nமாமரியின் நல்மகனாய் மனித உருவை எடுத்ததே - 2\n2. இருண்ட உலகை மீட்கவே மருண்ட மனதைத் தேற்றவே - 2\nஉலகின் ஒளியாய் பிறந்தாரே (2)\nஉள்ளமதைக் கொள்ளை கொள்ளும்\nகுழந்தை வடிவில் உதித்தாரே - 2"
    },
    {
      "number": 47,
      "title": "பெத்தலகேம் குடிலில் மரியின் மடியில்",
      "lyrics": "1. ஏழ்மையை ஏற்று எளிமையில் வாழ்ந்திட\nகுடிலினில் நீ பிறந்தாய் நல் குழந்தையாய் நீ தவழ்ந்தாய் (2)\nஇந்த ஏழையின் இதயக் குடிலினில் தவழ\nஎழுந்து நீ வாராய் எழுந்து நீ வாராய்\n2. பாவிகள் வாழ்வைப் பரிசுத்தமாக்கிட\nபாரினில் நீ பிறந்தாய் பனிச்சாரலில் நீ மலர்ந்தாய் (2)\nஇந்த பாவியின் உள்ளக் குடிலினில் தவழ\nஎழுந்து நீ வாராய் எழுந்து நீ வாராய்"
    },
    {
      "number": 48,
      "title": "பெத்தலையில் வந்துதித்த எங்கள் இயேசு ராஜாவை",
      "lyrics": "1. வானதூதர் அறிவித்தார் மாபெரும் நற்செய்தியை - 2\nஇடையர்கள் வந்தனரே அவரைப் பணிந்து கொண்டனரே -2\nவாருங்களே அவரைப் பாடுங்களே - 2\n2. விண்ணில் தோன்றும் நட்சத்திரம்\nமூன்று ஞானியர் கண்டனரே (2)\nநீண்ட தூரம் வந்தனரே புதிய வாழ்வைக் கண்டனரே -2\nவாருங்களே அவரை பாடுங்களே - 2"
    },
    {
      "number": 49,
      "title": "பெத்தலையிலே சின்னப் பாலன் பிறந்தார்",
      "lyrics": "1. ஏழைகள் வாழ்வினிலே - புது நற்செய்தி ஒளியாகினாய்\nசிறை உழன்றோரெல்லாம் விடுதலை - என்றும்\nஅடைந்திட உழைக்க வந்தாய் (2)\nஆண்டவர் அருள்தரும் ஆண்டினைக் கொணர்ந்தாய்-2\nஉலக இருளகற்றும் ஒளி விளக்கே\n2. விழிகளை இழந்தவரின் புதுப்பார்வைகள் நீயாகினாய்\nஒடுக்கப்பட்டோரெல்லாம் உரிமைகள் - பெற்று\nமகிழ்ந்திட மலர்ந்து வந்தாய் (2)\nஆண்டவர் அருள்தரும் ஆவியைப் பொழிந்தாய் -2\nஅன்பின் வழி நடக்க எமைப் பணித்தாய்"
    },
    {
      "number": 50,
      "title": "பொழுது புலரும் நேரமிது தென்றல் தாலாட்டுப் பாடுது-2",
      "lyrics": "1. துன்பத்திலே துவண்டு வாழும் ஏழை உள்ளங்களே\nபாவத்திலே பரிதவிக்கும் இறைவன் சாயல்களே (2)\nகண்கலங்கிட வேண்டாம் உள்ளம் வருந்திட வேண்டாம் - 2\nநல் கரம் கொடுத்து வாழவைக்க இயேசு பிறந்துள்ளார் - 2\nஆராரோ ஆரிரரோ - 2\n2. உள்ளத்திலே இறைவன் அரசு உதயமாகட்டும்\nநம் இல்லத்திலே இறைவன் அருள் வந்து தங்கட்டும்\nஉலகெத்திசையிலும் இறைமாட்சி ஓங்கட்டும்\nஉலக மாந்தர் அனைவரும் இறை அன்பில் வாழட்டும்\nஆராரோ ஆரிரரோ - 2"
    },
    {
      "number": 51,
      "title": "பொன்னும் வெள்ளைப் போளமும்",
      "lyrics": "1. ஆடு மேய்க்கும் ஆயர்கள் அகில ஆயனைக் கண்கொண்டார் -2\nமாடு வாழும் குடிலிலே ஆட்டுக்குட்டியைத் தந்தாரே\n2. ஏழைக்கைம்பெண் காணிக்கை ஏத்திப்போற்றி ஏற்கிறேன்  - 2\nஎளியோர் எங்கள் காணிக்கை இயேசுபாலா ஏற்பீரே\n3. பொருளால் நிறைந்த வாழ்க்கை பொருளில்லாமல் ஆனதே - 2\nஅருளால் நிறைந்து வாழ்வதே அப்பமாக ஆகுமே"
    },
    {
      "number": 52,
      "title": "மகிழ்ச்சியை விதைத்திட வந்தவரே",
      "lyrics": "1. சாதிகள் பேதங்கள் பிரிவினை மோகங்கள்\nபிணக்குகள் ஒழிந்திடவே\nமனிதரை மனிதராய் மதித்திடும் மாண்புகள்\nமனமெங்கும் மலர்ந்திடவே (2)\nஎல்லோரும் சமமென்று நாம் பாடுவோம்\nசமதர்ம சமுதாயம் நாம் காணுவோம்\nநல்ல மனிதராய் வாழ்ந்திருப்போம்\nஉண்மை மனிதத்தை வளர்த்தெடுப்போம் - பிறந்தார்...\n2. வாடிய முகங்களில் தளர்வுகள் தனிமையின்\nகொடுமைகள் அழிந்திடவே\nமகிழ்ச்சியை பொருட்களில் தொலைத்தவர்\nதோழமை உறவினில் உயிர்பெறவே (2)\nபாசத்தை தேசத்தின் மொழியாக்குவோம்\nபகிர்கின்ற சமுதாயம் நாம் காணுவோம்\nஇறையாட்சியின் மனிதர்களாய்\nஇறையரசினை வளர்த்தெடுப்போம்  - பிறந்தார்.."
    },
    {
      "number": 53,
      "title": "மண்ணில் வந்த நிலவே மகிமை சேர் மலரே",
      "lyrics": "1. குழந்தை வடிவினில் இறைவன் வந்தார்\nகுமத மலர்போல் இதழ் விரித்தார் (2)\nஞானியர் போற்றிய தேவமகன் - 2\nமாடடை குடிலில் பிறந்துள்ளார்\n2. ஆயிரம் ஆயிரம் ஆண்டுகளாய்\nஆண்டவர் இயேசுவை எதிர்பார்த்தார் (2)\nவாடிடும் பயிருக்கு மாமழைபோல் - 2\nமாமரிப் பாலகன் பிறந்துள்ளார்"
    },
    {
      "number": 54,
      "title": "ஆகா மன்னவன் இறைவன்",
      "lyrics": "1. விண்ணகத் தந்தையின் அன்பை உலகம் கண்ட திருநாளே - 2\nவிண்ணகம் பறைந்து நன்மைகள் செழிக்க தங்கத் திருநாளே\nநல்ல திருநாளே ஓ... தங்கத் திருநாளே\n2. அன்பருள் வெள்ளமும் பாய்ந்து வரும் இன்பத் திருநாளே\nதென்றலும் போல நல்லருள் பூவில் உலவும் நன்னாளே\nநல்ல திருநாளே ஓ... தங்கத் திருநாளே"
    },
    {
      "number": 55,
      "title": "மன்னன் இயேசு பிறந்துவிட்டார்",
      "lyrics": "1. தெய்வம் இங்கு மனித ரூபம் எடுத்து வருகிறார்\nதேடி நம்மை மீட்டுக்கொள்ள விரைந்து வருகிறார் (2)\nகளங்கமில்லா அன்பை நாளும் காட்டுவார்\nகலங்கிடாத நெஞ்சம் நம்மில் அருளுவார்\nமகிழ்ச்சியோடு தினமும் பாடுவோம்\nபாலனை நாம் புகழ்ந்து பாடுவோம் - தந்தனே தாண...\n2. உலகை ஒரு குடும்பமாக மாற்ற வருகிறார்\nஉறவின் பாலம் அமைத்திடவே உலகில் வருகிறார் (2)\nஉள்ளம் குமுறும் அனைவருக்கும் மகிழ்வு தருகிறார்\nஉண்மை நீதி அமைதி நமக்கு கொண்டு வருகிறார்\nமகிழ்ச்சியோடு தினமும் பாடுவோம்\nபாலனை நாம் புகழ்ந்து பாடுவோம்"
    },
    {
      "number": 56,
      "title": "மாமன்னன் உலகினிலே இன்று பிறந்தார்",
      "lyrics": "1. மார்கழிமாதக் குளிரில் பிறந்ததும் ஏனோ\nமன்னவனாய் இந்நிலையில் உதித்ததும் ஏனோ\t(2)\nபூவிழியில் நீர்திரள அழுததும் ஏனோ\nபுல்லணையில் கண்வளர வருந்துதல் ஏனோ\t(2)\nமானிடரின் வாழ்வினிலே மகிழ்வைக் கொடுக்க\nமண்ணில் வந்த குழந்தையே எங்கள் தெய்வமே\t(2)\nமங்களங்கள் பாடுவோம்\n2. வானக உறவை ஒதுக்கி வைத்ததும் ஏனோ\nவையகம் வந்து குளிரில் நடுங்குதல் ஏனோ\t(2)\nதேன் மதுரக் குழலோசை பிரிந்ததும் ஏனோ\nதெய்வீகப் பொன்முடியைத் துறந்ததும் ஏனோ\t(2)\nபாவிகளை மீட்பதற்கு வந்த தெய்வமே\nபுத்துலகம் செய்வதற்கு எங்கள் தஞ்சமே\t(2)\nமங்களங்கள் பாடுவோம்"
    },
    {
      "number": 57,
      "title": "மார்கழி மலரே ஆராரோ மரியின் மகனே ஆரிரரோ -2",
      "lyrics": "1. இடையர்க்கு காட்சி தந்தாய் ஞானிகள் வணங்க நின்றாய் -2\nகுடிலினில் தவழ்ந்து வந்தாய் குவலயம் விளங்கச் செய்தாய் -2\nகருணை வடிவே அன்பின் உருவே\nகலங்கரை விளக்கே கண்ணின் மணியே - இயேசு பிறந்தார்\n2. ஏழ்மையில் பிறந்து வந்தாய் எளிமையை உடுத்தி நின்றாய் (2)\nமனதிலே அமைதி தந்தாய் மனிதனாய் வாழச் செய்தாய் (2)\nவடிவாய் வரமாய் பிறந்த மகனே\nவசந்தம் வழங்கும் செல்ல மகனே - இயேசு பிறந்தார்.. .."
    },
    {
      "number": 58,
      "title": "மாரனாதா மாரனாதா எம் ஆண்டவரே வருக",
      "lyrics": "1. அகவிருளை அகற்றும் எழில் ஒளியே வருக\nஇனிய விடிவெள்ளியே எழுந்தருளி வருக\n2. புனித ஈசாயின் வேல் பூத்த தாவீதின் மைந்தா\nபுதுமை நிறை வாழ்வினைப் பொழிந்தருள வருக\n3. ஏக குரல் எழுப்பி இயங்கும் திருச்சபையின்\nஅகில மனுமக்களின் அழைப்பினை உவந்தேற்க"
    },
    {
      "number": 59,
      "title": "வார்த்தையானவர் மனிதனாகிறார்",
      "lyrics": "1. கொட்டும் பனியின் குளிரிலே வாழ்வு பிறக்குது\nநள்ளிரவின் அமைதியிலே தூக்கம் களையுது\nஇறந்தவரை எழுப்பிடவே நம் சாவை அவர் ஏற்றார்\nபாவத்தின் தசையாக அவர் பிறந்து சிறை உடைத்தார்\nமீளாத துயரம் பறந்தது இறைவனின் பேரிரக்கம் சுரந்தது\n2. நமது மீட்பின் நாளிதுவே மகிழ்ந்து பாடுங்கள்\nஇறைவன் தந்த திருக்கொடையிது கொண்டாடுங்கள்\nதாய்மரியின் தவப்புதல்வன் தரணிக்கே தலைமகனாய்\nவாழ்கின்ற நமக்கெல்லாம் உண்மை வழி ஒளியாவார்\nநீதி அமைதி இங்கு சங்கமம் உள்ளமெங்கும் இனிய மங்களம்"
    },
    {
      "number": 60,
      "title": "வானவர் இசையில் வாழ்த்தொலி கேட்டு",
      "lyrics": "1. அமைதியான இரவு  நம் அமலன் பிறந்த இரவு\nஇறைவன் கொண்ட துறவு  நம் இதயம் வென்ற உறவு\nஆராரிராரோ  ஆராரிராரோ - 2\n2. அன்பென்னும் மரி வித்து அருளெனும் மணம் விடுத்து - 2\nஇறைமகன் பிறந்திருக்க இமையெல்லாம் விழித்திருக்கும்"
    },
    {
      "number": 61,
      "title": "விண்ணகத்தின் சுடரே மண்ணில் வந்த நிலவே",
      "lyrics": "1. நீ எந்தன் வாழ்வோடு இணையும்போது இன்பங்கள் பெருகிடுமே\nஎன் ஏற்றத்தாழ்வுகள் மறைந்திடுமே (2)\nநானுன்னை என்னில் ஏற்கும்போது - 2\nஏக்கங்கள் நீங்கிடுமே என் ஏழ்மையும் மாறிடுமே\n2. நான் எந்தன் வாழ்வில் அழியும்போது உறவுகள் மலர்ந்திடுமே\nபுதுவாழ்வும் வழியும் பிறந்திடுமே (2)\nநான் உந்தன் வார்த்தையை வாழும்போது - 2\nவருத்தங்கள் விலகிடுமே நல் அமைதி ஆட்கொள்ளுமே"
    },
    {
      "number": 62,
      "title": "விண்ணோர் மகிழ்ந்து பாடும் பாடல் உன்னைத் தாலாட்ட",
      "lyrics": "1. தந்தை நெஞ்சில் மஞ்சம் கொண்ட வார்த்தை நீயன்றோ\nதேவ வாழ்வின் தூய மேன்மை ஏன் துறந்தாயோ  எம்\nதாழ்ந்த உள்ளம் தன்னில் நீ வந்தருள்வாயோ\n2. மாபெரும் மகிழ்வை வழங்கும் செய்தி வானவன் அறிவித்தான்\nதாவீதின் நகரில் மாமரி மடியில் மாபரன் பிறந்துள்ளார் (2)\nநின் பாதம் தொழுதிட வந்தோம் எம் தாகம் தீர்ப்பாயோ -2"
    },
    {
      "number": 63,
      "title": "வெண்ணிலா இந்த மண்ணில் வா",
      "lyrics": "1. விண்ணவா என் மன்னவா உந்தன் அமைதி தா\nஉயிரிலா உன் ஒளியிலா உண்மை உறவு தா\nஅன்னை மரியின் பாலகா கண்ணின் மணியே வா\nமன்னவா இந்த மண்ணில் வா\nஎந்தன் கண்ணில் வா கருணை தா\n2. உண்மையால் உன் வருகையால் உலகம் மலர வா\nநன்மையால் உன் மாண்பினால் மனிதம் மகிழ வா\nஅன்னை மரியின் பாலகா மண்ணில் அமைதி தா\nமன்னவா இந்த மண்ணில் வா\nஎந்தன் கண்ணில் வா கருணை தா"
    },
    {
      "number": 64,
      "title": "வெல்ல வந்த செல்லமே ஆரிராராரோ",
      "lyrics": "1. சொல்லமுடியா பழியும் எதிர்கொள்ள இயலா இடரும்\nநில்லாமல் மறைந்திடுதே உந்தன் உதயத்தில் (2)\nவருவாய் வருவாய் எந்தன் வாழ்விலே  2\nதிருவாய் தொழுதேன் மழலை இயேசுவே\nஆரிரோ ஆரிரோ ஆரிராரிரோ - 2\n2. செல்வம் தரும் சோதனையும் பகை கொண்டுவரும் வேதனையும்\nஇன்பங்களாய் மாறிடுதே உந்தன் புன்னகையில் (2)\nவாழ்வின் வளமாய் பிறந்த தெய்வமே  2\nபணிந்தேன் துணிந்தேன் உன்னில் வாழவே\nஆரிரோ ஆரிரோ ஆரிராரிரோ - 2"
    }
  ]
}