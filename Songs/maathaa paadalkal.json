{
  "category_id": "maathaa paadalkal",
  "category_ta": "மாதா பாடல்கள்",
  "songs": [
    {
      "number": 1,
      "title": "அம்மா அம்மா அன்பின் வடிவம் நீதானம்மா",
      "lyrics": "1. மணிமுடி அணிந்த மாதவளே இந்த\nமாநிலம் காத்திடும் தூயவளே (2)\nஉண்மையை ஊட்டிடும் பேரழகே எந்தன்\nஉள்ளத்தில் நிறைந்திடும் நறுமலரே\n2. துன்பங்கள் தோன்றிடும் வேளையிலே நீ\nதுணை தந்து காத்திட வேண்டுமம்மா (2)\nஅன்பினில் என்றுமே அரவணைத்தென்னை\nஅருளினில் வளர்த்திட வேண்டுமம்மா"
    },
    {
      "number": 2,
      "title": "அம்மா அம்மா மேரி மாதா",
      "lyrics": "1. கானா ஊரிலே துணையாக நின்றாய்\nஎம் வாழ்வில் துணையாக வருவாயம்மா (2)\nஉம் அன்பை எம்மேல் நிறைவாகப் பொழிந்து\nஎமக்காக மன்றாடும் மேரி மாதா - 2\nவாழ்க மரியே வாழ்க மரியே  2\n2. சிலுவை அடியில் மகனோடு நின்றாய்\nஎம்மோடு கூட துணையாய் வருவாய்\t(2)\nதுன்பம் துயரம் எமைச் சூழும் வேளை\nஎமக்காக மன்றாடும் மேரி மாதா - 2\nவாழ்க மரியே வாழ்க மரியே - 2"
    },
    {
      "number": 3,
      "title": "அம்மா அன்பின் சிகரம் நீ",
      "lyrics": "1. மாசுடன் பிறந்த மனுக்குலத்தில்\nமாசின்றிப் பிறந்த மாணிக்கம் நீ (2)\nஇயேசுவை அணைத்த கரங்களினால்\nசேயரை அணைத்திடாய்த் தாய்மரியே\n2. புழுதியில் பிறந்தோர் புழுதி சென்றார்\nபழுதிலா உனக்கோர் அழிவுண்டோ (2)\nமனிதனின் மாளிகை தகர்ந்துவிடும்\nமாபரன் ஆலயம் தகர்தலுண்டோ"
    },
    {
      "number": 4,
      "title": "அம்மா உந்தன் அன்பினிலே",
      "lyrics": "1. இறைவன் படைத்த எழிலே இயேசுவைத் தந்த முகிலே -2\nதூய்மை பொழியும் நிலவே துணையே வாழ்வில் நீயே\n2. புவியோர் எங்கள் புகழே புனிதம் பொங்கும் அழகே -2\nஉன் மகன் புதிய உறவில் எம்மையும் அறியச் செய்வாய்"
    },
    {
      "number": 5,
      "title": "அம்மா உந்தன் மாண்பு கண்டோம்",
      "lyrics": "1. அமைதியைப் பொழியும் உன் திருமுகத்தை\nநாங்கள் காண்கையிலே (2)\nசுமைகளை மறந்தோம் சுகம் பல அறிந்தோம்\nசுந்தரத் தாய் மரியே (2)\n2. வாழ்வின் துயரம் சூழ்கையிலே வாடிய மலரானேன் - 2\nவசந்தமாய் வந்தாய் வரம் பல தந்தாய்\nஆரோக்கியத் தாய்மரியே (2)\nஅருள்நிறை மரியே வரம் தரும் கரமே\nஉன் பதம் நாடுகிறோம் (2)\nஅருமைகள் அறிந்தோம் அடைக்கலம் அடைந்தோம்\nஆதரி தாய்மரியே (2)"
    },
    {
      "number": 6,
      "title": "அம்மா நீ தந்த செபமாலை",
      "lyrics": "1. சந்தோச தேவ ரகசியத்தில் தாழ்ச்சியும் பிறரன்புமாய்\nநின்றாய் - எம் தோசம் தீர இயேசுபிரான் உம் அன்பு\nமகனானார் - அவரைக் காணிக்கை தந்து கலங்கியதும்\nகாணாமல் தேடிப் புலம்பியதும் வீணாகவில்லை தாய்மரியே\nஉம் வாழ்வு எமக்கு முன்மாதிரியே\n2. துயர் நிறை தேவ ரகசியத்தில் தூயரின் வியாகுலங்கள்\nகண்டோம் - உயர் வாழ்விழந்த எமக்காக உன்மைந்தன்\nஉயிர் தந்தார் - அவரை சாட்டைகளும் கூர் முள்முடியும்\nவாட்டிய சிலுவைப்பாடுகளும் - சாய்த்திட்டக் கோரம்\nபார்த்தாயம்மா தாய் நெஞ்சம் நொறுங்கியதாரறிவார்\n3. மகிமையின் தேவ ரகசியத்தில் மாதா உன் மாண்பினைக்\nகண்டோமே - சாகாமை கொண்ட நின் மகனார் சாவினை\nவென்றெழுந்தார்  அவரே ஆவியால் உன்னை நிரப்பியதும்\nதாயுன்னை வானுக்கு எழுப்பியதும் மூவுலகரசி ஆக்கியதும்\nமாதா உன் அன்புக்குத் தகும் பரிசே"
    },
    {
      "number": 7,
      "title": "அம்மா மரியே வாழ்க - 2",
      "lyrics": "1. அறியாத மாந்தருக்கு அறியவைத்தாய் - உனை\nஆரோக்கியத் தாயாக உணர வைத்தாய் (2)\nமறையாத வான் நிலவாய் மாறாத வான் மழையாய் - 2\nதிகழ்கின்ற திருமரியே நீ வாழ்க - 3\n2. உருகாத நெஞ்சமெல்லாம் உருகுதம்மா - உன்\nஅருகாமை காண இருள் விலகுதம்மா (2)\nஉலகங்கள் கூறுகின்ற உன் அன்புப் பெருமைகளை -2\nஉம் சன்னிதியில் உணர்ந்து கொண்டோம் ஒரு நாளில் - 3"
    },
    {
      "number": 8,
      "title": "அமலோற்பவியே அருள்நிறை தாயே வாழ்க வாழ்க",
      "lyrics": "1. மாமரியே மாதவளே வாழ்க வாழ்க\nமாந்தர்களை காப்பவளே வாழ்க வாழ்க (2)\nமனமகிழ்ந்து பாடிடுவோம் வாழ்க வாழ்க\nதினம் நினைந்து பாடிடுவோம் வாழ்க வாழ்க\n2. இறைமகனின் திருத்தாயே வாழ்க வாழ்க\nமறைபோற்றும் பேரெழிலே வாழ்க வாழ்க (2)\nவான் மண்ணின் ராக்கினியே வாழ்க வாழ்க\nவாழ்த்துகிறோம் போற்றுகிறோம் வாழ்க வாழ்க"
    },
    {
      "number": 9,
      "title": "அருள்நிறை அன்னையே அருள் தரும் மாமரியே",
      "lyrics": "1. அமைதியின் உறைவிடம் பெண்மை அல்லவா\nபெண்மையின் இலக்கணம் மரியே நீயல்லவா\nபெண்மையின் சிறப்பிடம் தாய்மை அல்லவா\nதாய்மையின் உயர்நிலை மரியே நீயல்லவா\nதாயே உந்தன் அன்பு வழியில்\nஉமது மகனிடம் அழைத்துச் செல்வாய் (2)\n2. ஞானத்தின் பிறப்பிடம் இயேசு அல்லவா\nதிருமகன் இயேசுவின் தாயே நீயல்லவா\nஞாலம் செழித்திட தாயே வருவாயே\nஞானம் எங்களுக்கு நீயே தருவாயே\nஉமது மாசற்ற இதயத்திலே\nஇடம் ஒன்று தாரும் ராக்கினியே (2)"
    },
    {
      "number": 10,
      "title": "அருள்நிறை மரியே வாழ்க ஆண்டவர் உம்முடனே",
      "lyrics": "1. பரிசுத்த மரியாயே எங்கள் பரமனின் தாயாரே\nபாவிகள் எங்களுக்காய் பரமனை மன்றாடும் (2)\nஇப்போதும் நீர் மன்றாடும் எப்போதும் நீர் மன்றாடும் (2)\nதீமைகள் நெருங்குகையிலே எம்மைத் தாங்குமம்மா\n2. அருள்நிறை மரியே வாழ்க ஆண்டவர் உம்முடனே\nபெண்களிலே நீர் பேறுபெற்றீர் உம் மகனும் வாழியவே\nமகனும் வாழியவே - 3"
    },
    {
      "number": 11,
      "title": "அருள்நிறை மரியே வாழ்க ஆண்டவர் உம்முடனே",
      "lyrics": "1. வாழ்வில் கருணையாய் வந்திடுவாய்\nவறியவர் துயரம் தீர்த்திடுவாய்\nஉமையை இழந்து உழல்வோர்க்கு\nஉலகம் காண வழிசெய்வாய்\nஉள்ளங்கள் இணைந்தே போராடும்\nமனிதர்க்குத் துணையாய் நின்றிடுவாய் (2)\nஉறவில் மலரும் வாழ்வாக\nஉண்மை வழியைக் காட்டிடுவாய் - அன்னையே\n2. மனதினில் நம்பிக்கை வளர்த்திடுவாய்\nமனிதம் காத்திட துணை செய்வாய்\nஊமைக் குரலாய் எழும்போது\nஅடிமைச் சிறையைத் தகர்த்திடுவாய்\nவிடியலுக்காகவே வாழ்ந்திடவே\nவிடுதலைத் தாயாய் அருகிருப்பாய் (2)\nமண்ணில் மகத்துவம் கண்டிடவே\nமாண்புடன் வாழ்ந்திட அருள் புரிவாய் - அன்னையே"
    },
    {
      "number": 12,
      "title": "அருள்நிறை மாமரியே எம்மை",
      "lyrics": "1. நலன்களின் நாதன் இயேசுவையே\nநானிலந்தனிலே கொணர்ந்தவளே (2)\nவரங்களின் வாய்க்கால் நீர் என்றே\nஉணர்ந்துகொண்டோம் அம்மா - அவர்\nவிலங்கினைத் தகர்க்க மீட்பரின் பணியில்\nபங்கேற்கும் பொருட்டு இரட்சகியே\n2. கலங்கிடும் நெஞ்சைத் தேற்றுகின்ற கலங்கரையாகத் திகழ்பவளே -2\nபரிந்துரை தந்து பாசமுடன் எம் குறை தீருமம்மா - நல்\nவானக உறவின் ஊடகம் நீயே\nஎம் செபத்தை விண்ணில் சேருமம்மா"
    },
    {
      "number": 13,
      "title": "அருள் நிறையே எங்கள் மரியே",
      "lyrics": "1. கருவினில் இறைவனைத் தாங்கிடவே\nஇறைவனும் உன்னையே தெரிந்துகொண்டார் (2)\nஇதயத்தில் இறைவனைச் சுமந்திடவே\nஇறைவனும் மனிதனைத் தேர்ந்துகொண்டார் (2)\nஇதயமும் இறைவனின் கருவறையே\nஅருள் ஒளி மலர்ந்திடும் வைகறையே\n2. ஆகட்டும் என்றொரு சொல்லினிலே\nமீட்பினை உலகுக்கு நீ தந்தது (2)\nஆகட்டும் என்றே இறை பணிந்தால்\nமீட்பரின் பணிகளைத் தொடர்கின்றது (2)\nஇறைவனின் திருவுளம் நிறைவேறினால்\nஅருள் நிறை உலகமே பிறக்கின்றது"
    },
    {
      "number": 14,
      "title": "அலைகள் எழுந்து நடனம் புரியும்",
      "lyrics": "1. அன்பு வடிவமான இறை மைந்தன் தாயவள்\nமைந்தன் மீட்ட மாந்தர்க்கும் மாதாவாகினாள் (2)\nஅன்புப் பணியைத் தொடரவே\nஅன்னை மரி இங்கெழுந்தாள்\n2. தாயின் கையில் தவழும் சிறு குழந்தை அஞ்சுமோ\nநோயில் வீழ்ந்து வாடும்படி தாயும் விடுவாளோ (2)\nதாய்மரியின் கரங்களில் நம்மைத் தந்தால் துன்பமில்லை"
    },
    {
      "number": 15,
      "title": "அலையொளிர் அருணனை அணிந்திடுமா",
      "lyrics": "1. அகால  வேளையிலே அம்மா உன் கருணையாலே - 2\nபொல்லாத கூளியின் தொல்லைகள் நீங்கிட\nவல்ல உம் மகனிடம் கேள்\n2. அகோரப் போர் முழங்கி அல்லலும் தோன்றுதன்றோ - 2\nஎல்லோரும் விரும்பிடும் நல்லதோர் அமைதியை\nசொல்லாமல் அளித்திடுவாய்"
    },
    {
      "number": 16,
      "title": "அழகின் முழுமையே தாயே",
      "lyrics": "1. இருளே சூழ்ந்திடும் போதே உதயத் தாரகை போலே -2\nஅருளே நிறைந்த மாமரியே அருள் வழி காட்டிடுவாயே\n2. அன்பும் அறமும் செய்வோம்\nஅன்னை உனைப் பின் செல்வோம் (2)\nஉன்னைத் துணையாய்க் கொள்வோம்\nஎன்றும் பாவத்தை வெல்வோம்"
    },
    {
      "number": 17,
      "title": "அழகினில் மலர்ந்திடும் சகாயமே",
      "lyrics": "1. உந்தன் அழகு தவழும் முகமே\nஇந்தப் புவியினில் மேலானது\nஉந்தன் இரக்கம் மிகுந்த பார்வை\nஎந்தன் துன்பத்தைத் துடைக்கின்றது (2)\nஉம் தரிசனம் காண அனைவரும் விரைந்து\nஉம்மைப் போற்றிப் புகழ்வோம்\nஉம்மை வாழ்த்திப் பாடி மகிழ்வோம்\n2. உந்தன் சக்தி வாய்ந்த செபமே\nஎந்தன் வாழ்வில் என்றும் ஜெயமே\nஉந்தன் அன்பு பொழியும் கரமே\nஎனை வாழவைக்கும் வரமே - உம் தரிசனம் ... ..."
    },
    {
      "number": 18,
      "title": "அழகோவியமே எங்கள் அன்னை மரியே",
      "lyrics": "1. கோடான கோடி மக்கள் குறைகளைத் தீர்ப்பவளே\nகொள்ளை அழகோடு எங்கள் ஆலயம் அமர்ந்தவளே\nஅம்மா நீ தேரினிலே பவனி வரும் போதினிலே\nஒய்யாரமாக மனம் ஊர்வலமும் போகிறதே\nயாரும் இல்லா ஏழை எங்கள் தஞ்சம் நீயே தாயே\nஉம்மை நம்பி வந்தோம் இங்கு உள்ளதெல்லாம் தந்தோம்\nஉந்தன் முகத்தைப் பார்க்கும்போது உள்ளம் மகிழுதே\nஉந்தன் நாமத்தைச் சொல்லும் போது நெஞ்சம் இனிக்குதே\n2. ஆதாரம் நீயே என்று அண்டி வருவோர்க்கு\nஎல்லாம் ஆதரவு தருபவளே அன்னை தாய்மரியே\nஅம்மா உன் காட்சிகளெல்லாம் ஏழைகளின் பாக்கியமே\nஎந்நாளும் இவர்களுக்கு உதவிடும் திருக்கரமே\nகண்ணின் மணியைப் போல\nஎன்னைக் காத்திடும் தெய்வத் தாயே\nமண்ணின் மைந்தர்கள் நாங்கள்\nஉந்தன் பாதம் பற்றியே வாழ்வோம்\nஇன்னும் ஒருமுறை என் தாயே\nஇனி இந்த உலகினில் பிறந்தால்\nஏழை எளியவர் முன்னாடி இங்கு புது உலகம் படைப்பாய்"
    },
    {
      "number": 19,
      "title": "அன்னைக்குக் கரம் குவிப்போம்",
      "lyrics": "1. கன்னிமையில் இறைவன் உருக்கொடுத்தார் - அந்த\nமுன்னவனின் அன்னையெனத் திகழ்ந்தாள் (2)\nமனுக்குலம் வாழ்ந்திட பாதை படைத்தாள் - 2\nதினம் அவள் புகழினைப் பாடிடுவோம்\n2. பாவமதால் மனிதன் அருளிழந்தான் - அன்று\nபாசமதால் அன்னை கருணை கொண்டாள் (2)\nபாரினில் வாடினோர் வாழ்வு கண்டார்  -2\nபாரினில் அவள் புகழ் பாடிடுவோம்"
    },
    {
      "number": 20,
      "title": "அன்னை மரியாம் மாதாவுக்கு மங்களம் பாடிடுவோம்",
      "lyrics": "1. அருள் நிறைந்த அம்மணி அகில லோக நாயகி -2\nஆண்டவனின் அன்புத் தாயும் நீ (எங்கள் அன்னையே) -2\nகாத்திடும் எங்கள்\n2. அமல உற்பவம் நீயன்றோ அடைக்கலமும் நீயன்றோ -2\nஅகிலம் ஆளும் தேவதாயும் நீ (எங்கள் அன்னையே) -2\nகாத்திடும் எங்கள்\n3. துன்பத்தில் துணை நீயன்றோ துயரம் துடைக்கும் தாயன்றோ\nதூய்மை என்னும் லீலி மலரும் நீ (எங்கள் அன்னையே) -2\nகாத்திடும் எங்கள்"
    },
    {
      "number": 21,
      "title": "அன்னை மாமரி எங்கள் அன்பின் தாய்மரி",
      "lyrics": "1. எண்ணிறந்த உதவிகளைப் பெற்றுத் தந்த நீ\nஎங்கள் வாழ்வில் உடனிருந்து காத்து வருகின்றாய் (2)\nநன்றிப் பூக்கள் ஒன்று சேர்த்தோம் உந்தன் பாதத்தில்\nசகாயத் தாய்மரியே எம்மை\nஅரவணைத்துக் காப்பாய் நீயே (2)\n2. அண்ணல் இயேசு அன்பு வழியைக் கற்றுத் தந்த உன்\nஅன்புமிகு ஆதரவில் அச்சம் நீங்குதே (2) நன்றிப் பூக்கள்..."
    },
    {
      "number": 22,
      "title": "அன்னையே அம்மா மரியே அன்பும் அருளும் நீயே - 2",
      "lyrics": "1. மீட்பரின் பாதையில் சென்றவளே\nமேலவன் திருவுளம் வாழ்ந்தவளே (2)\nஇகமதில் இருப்பவர் எம் துணையே\nஎங்களின் இனியநல் இறையன்னையே\n2. நூறாண்டு காலமாய் எமக்காக மாறா அன்பினைத் தந்தவளே -2\nபெரம்பூரில் பேறுடன் திகழ்பவளே\nபேரருள் தாராய் எம் லூர்தன்னையே"
    },
    {
      "number": 23,
      "title": "அன்னையே உனை எண்ணும்போதே",
      "lyrics": "1. வாழ்விழந்த பிள்ளையாவும் உந்தன் பிள்ளைகளே\nஉந்தன் அன்பைப் பாடும்போது இல்லை எல்லைகளே\nஇறைவனே உன் சேவை கண்டு இறையரசி என்று சூட்டி\nஎம்மைக் காக்க வைத்தார் கருணை பொழிய வைத்தார்\n2. வழியிழந்து வருந்துவோரைத் தேற்றும் அன்னையே\nவாழ்க்கைப் பயணம் போகும்போது துணையாய் நின்றவளே\nஅன்னையே உன் அன்பைக் கண்டு\nஅவனியெங்கும் பெருமை சொல்வேன்\nஎம்மை வாழ வைத்தாய் வளமை பொங்க வைத்தாய்"
    },
    {
      "number": 24,
      "title": "ஆரோக்கிய மாதாவே உமது புகழ்",
      "lyrics": "1. அலைகள் மோதிடும் கடற்கரை தன்னில்\nவசித்திட ஆசை வைத்தாயே (2)\nபலவகைக் கலைகளும் பாரினில் துலங்கிட\nஅனைவருக்கும் துணை புரிந்தாயே - 2\n2. தேன்கமழும் சோலை சூழ்ந்து விளங்கும்\nவேளாங்கண்ணியில் அமர்ந்தாயே (2)\nவானகமும் இந்த வையகமும்\nஅருள் ஓங்கிட எங்கும் நிறைந்தாயே -2"
    },
    {
      "number": 25,
      "title": "ஆவே கீதம் பாடியே உன் புகழைப் பாடுவேன்",
      "lyrics": "1. பாவிகளின் ஆதரவே பாருலகோர் ஒளியே - 2\nஅன்பின் தாய் நீயே எம் குரல் கேளம்மா - 2\n2. தாயெனவே யாம் அழைப்போம் தாயன்பில் வாழுவோம் - 2\nமாய உலகிலே காத்திடுவாய் அம்மா - 2"
    },
    {
      "number": 26,
      "title": "இதயம் மகிழுதம்மா துயர் கறைகள் மறையுதம்மா",
      "lyrics": "1. தாயெனும் போதினிலே மனம் தானுன்னைத் தேடுதம்மா - 2\nஈன்ற தாயும் போற்றும் உந்தன் பாதம் பணிந்திடுவேன் அம்மா\n2. வாழ்வெனும் பாதையிலே ஒளி விளக்காய் நீ இருப்பாய் - 2\nஉண்மை மனதும் உயர்ந்த நெறியும்\nநிறைந்து வாழ்ந்திடுவேன் அம்மா"
    },
    {
      "number": 27,
      "title": "இதோ ஆண்டவரின் அடிமை",
      "lyrics": "1. என் ஆன்மா ஆண்டவரை ஏத்திப் போற்றுகின்றது\nஎன் மீட்பர் இறைவனிலே என் மனம் மகிழ்கின்றது\nஎன் மனம் மகிழ்கின்றது என் மனம் மகிழ்கின்றது\n2. ஏனெனில் ஆண்டவர் என் தாழ்நிலையைக் கண்ணோக்கினார்\nஇன்று முதல் என்றும் எனைப் பேறுடையாள் என்பரே\nபேறுடையாள் என்பரே பேறுடையாள் என்பரே"
    },
    {
      "number": 28,
      "title": "இறைவனின் தாயே இதயத்தில் நீயே",
      "lyrics": "1. அருள் நிறை மரியே மாமரியே\nஅருள்தனைப் பொழிவாய் ராக்கினியே\nபுதுமைகள் புரிந்திடும் தூயவளே\nபுவிக்கெல்லாம் அன்னையாய்த் திகழ்பவளே\nஉந்தன் பாதம் நாடிவந்தோம் உம்மை என்றும் தேடிவந்தோம் -2\nதிருமகன் தாய்மரியே என்றென்றும் நீ மங்கையர் குலவிளக்கே 2\n2. நீதியும் நேர்மையும் நிறைந்தவளே\nஇறையருள் எமக்காய் வேண்டுமம்மா\nதேவைகள் யாவையும் தருபவளே\nவேண்டிய வரங்களைத் தாருமே\nஉந்தன் பாதம் நாடிவந்தோம் உம்மை என்றும் தேடிவந்தோம் -2\nதேவதாய் நீயே அன்பின் துhய தாய் நீயே\nபாடுவோம் பாடுவோம் உம்மை வாழ்த்திப் பாடுவோம் (2)"
    },
    {
      "number": 29,
      "title": "இனிய உன் நாமம் ஓதிடல் தினமே",
      "lyrics": "1. கலைமொழியால் உனைத் துதித்திடல் நாளும்\nகவலையே தீருமம்மா (2)\nதேனிசைப் பாவால் தாயுனைப் பாட\nதெவிட்டா உணவாமே -2\n2. பஞ்சமும் நோயும் பகையும் தீர பரிவுடன் காருமம்மா -2\nவளமோடு வாழ்வும் நலமுடன் வாழ வரமொன்று தாருமம்மா -2"
    },
    {
      "number": 30,
      "title": "உந்தன் திருப்பெயர் சொல்லி அழைப்பேன்",
      "lyrics": "1. மாதா உன் பெயர் சொல்லி நான் பாடும் போது\nஆறாத துன்பங்கள் ஆறாக ஓடும் (2)\nஅடைக்கலமாதா அலங்கார மாதா\nஅமலோற்பவ மாதா அருள் ஒளி மாதா ஆரோக்கிய மாதா\nஆறுதல் மாதா இருதய மாதா இன்னருள் மாதா\nஉலகின் மாதா உப்பரிகை மாதா லூர்து மாதா\nவிண்ணரசி மாதா வியாகுல மாதா விடிவெள்ளி மாதா\nவாடிப்பட்டி மாதா வேளாங்கண்ணி மாதாவே\n2. மாதா உன் பெயர் சொல்லி நான் பாடும் போது\nதீராத துன்பங்கள் மெழுகாக உருகும் (2)\nகருணை மாதா கண்ணீர் மாதா கார்மேல் மாதா\nகாணிக்கை மாதா மழைமலை மாதா மாசில்லா மாதா\nபனிமய மாதா பரலோக மாதா பாத்திமா மாதா பூண்டி மாதா\nவெற்றி மாதா செபமாலை மாதா சலேத்து மாதா சந்தன மாதா\nசந்தோச மாதா சகாய மாதாவே"
    },
    {
      "number": 31,
      "title": "உம்மைத் தேடி வந்தேன் சுமை தீருமம்மா",
      "lyrics": "1. முடமான மகனை நடமாட வைத்தாய்\nகடல்மீது தவித்த கப்பலைக் காத்தாய் (2)\nபால்கொண்ட கலசம் பொங்கிடச் செய்தாய் - 2\nபொருள்கொண்ட சீமான் உன்பாதம் சேர்த்தாய் - 2\n2. கடல்நீரும் கூட உன் கோயில் காண\nஅலையாக வந்து உன் பாதம் சேரும் (2)\nஉலகாளும் தாயே உனைப் பாடும் வேளை\nநகர் தேடி வந்தேன் நலம் தாரும் அம்மா (2) -2"
    },
    {
      "number": 32,
      "title": "எங்கள் அம்மா என்று உன்னை அழைக்கையிலே",
      "lyrics": "1. என் நெஞ்சில் நிலையாக கோயில் கொண்டாய்\nஎப்போதும் வசந்தமாய் வாசல் வந்தாய் (2)\nவிடிவெள்ளியாக நீ வரும் போது விடியாத இரவுகள் ஏதம்மா\nமுடிவொன்று சொல்ல நீ உள்ள போது\nமுடியாத முடிவுகள் ஏதம்மா\nஉனைப் பாடவே நான் வாழ்கின்றேன்\nசெபமாலைத் தாய்மரியே (எங்கள்) -2 ஓ மரியே வாழ்க - 4\n2. எல்லோர்க்கும் தாயாக நீயே வந்தாய்\nஇதயத்தில் ஆனந்தம் கோடி தந்தாய் (2)\nவளமான வாழ்வு நீ தரும் போது\nவணங்காத உயிர்களும் ஏதம்மா\nகனிவான உந்தன் கருணைக்கு உலகில்\nஈடிணையேதும் இல்லையம்மா\nமனம் உருகவே உனைப் பாடுவேன்\nசெபமாலைத் தாய்மரியே (எங்கள்) -2 ஓ மரியே வாழ்க - 4"
    },
    {
      "number": 33,
      "title": "எந்தன் ஆன்மா ஆண்டவரை ஏற்றிப்போற்றிடுதே - 2",
      "lyrics": "1. வல்லவர் எனக்காய் பெரியன புரிந்தார்\nவையகம் தினம் எனை வாழ்த்திடுமே\nஅருள் நிறைந்த மரியே வாழ்க ஆண்டவர் உம்முடனே\nபெண்களுக்குள்ளே பெரும் பேறுபெற்றீர்\nவாழ்க மரியே வாழ்க\nஅவர் தம் கரம் பணிவோர் தலைமுறைக்கெல்லாம்\nதயவருள்வார் அவர் தூயவராம்\n2. அவர் தமதாற்றல் கரத்தினை நீட்டி\nசெருக்கடைந்தோரைச் சிதறடித்தார் - அவர்\nவலியோரை உயர் இருக்கையின்றிறக்கி\nஎளியோரை மிக உயர்த்திவிட்டார்\nபசித்தோரைப் பல நலன்கொண்டு நிறைத்து\nசெல்வரை வெறுங்கையரென விடுத்தார்"
    },
    {
      "number": 34,
      "title": "என் ஆன்மா இறைவனையே",
      "lyrics": "1. தாழ்நிலை இருந்து தம் அடியவரைத்\nதயையுடன் கண்கள் நோக்கினார் (2)\nஇந்நாள் முதலாம் தலைமுறைகள் - 2\nஎனைப் பேறுடையாள் என்றிடுமே\n2. ஏனெனில் வல்லமை மிகுந்தவரே\nஎனக்கரும் செயல் பல புரிந்துள்ளார் (2)\nஅவர்தம் பெயரும் புனிதமாகும் - 2\nஅவருக் கஞ்சுவோர்க்கு இரக்கமாகும்"
    },
    {
      "number": 35,
      "title": "எந்தன் ஆன்மா தேவனை ஏத்திப் போற்றிடுதே - 2",
      "lyrics": "1. வல்லவர் அவர் என்னிலே பெரியனப் புரிந்தார் - 2 அதனால்\nஎன்னை எல்லா மாந்தரும் இனி வாழ்த்திப் போற்றிடுவர்\nதூயராம் அவர் தாழ்ப்பணிந்தோர்\nவழிவந்தார்க்கும் தயை தந்தார் - 2\n2. வன்கரம் அவர் நீட்டினார் செருக்குற்றோர் சிதைந்தார் - 2\nஅவரே வலியோர் தம்மை வீழ்த்தினார்\nநெஞ்சில் எளியோர்க்கேற்றம் தந்தார்\nபசித்த யாவர்க்கும் நிறைவு ஈந்தார்\nசெல்வர்க்கெல்லாம் துயர் தந்தார்"
    },
    {
      "number": 36,
      "title": "எந்தன் உள்ளம் ஆண்டவரைப்",
      "lyrics": "1. ஏனெனில் அவர் தம் அடிமையின் தாழ்நிலை\nகடைக்கண் நோக்கினார்\nஇது முதல் எல்லாத் தலைமுறையும் என்னைப்\nபேறுடையாள் என்று போற்றுமே\nவல்லவராம் கடவுள் எனக்கு வியத்தகு செயல் புரிந்துள்ளார்\nஅவர்க்கு அஞ்சி நடப்பவர்க்கு இரக்கம் காட்டி வருகிறார்\nதூயவர் அவர் திருப்பெயராம்\n2. ஏனெனில் அவர் தம் வலிமையைத்\nதலைமுறையாய் காட்டி வருகின்றார்\nமனதிலே மிகுந்த செருக்குடனே சிந்திப்போரைச் சிதறடிக்கின்றார்\nவலியவரை அரியணையினின்று தூக்கி எறிந்துள்ளார்\nதாழ்ந்தவரை உயர்த்தினார் பசித்தவர் நலம் பெறச் செய்தார்\nசெல்வரை வெறுமையாக்கினார்"
    },
    {
      "number": 37,
      "title": "என் ஆன்மா ஆண்டவரை ஏத்திப்போற்றிடுதே",
      "lyrics": "1. வல்லமை மிக்கவர் என்றுமே நல்லவர்\nஅரும் பெரும் செயல் புரிந்தார்\nஅவருக்கு அஞ்சும் எளியவர் நெஞ்சம் இரக்கத்தை ஊட்டுகிறார்\nஇதயத்தில் செருக்குற்ற கல்மனத்தோரை விரட்டியே அழித்திடுவார்\nஅரியணை மீது அமர்ந்திடுவோரை அகற்றிடச் செய்திடுவார் (2)\n2. தாழ்நிலை நின்றவர் உயர்வினை அடைவர்\nபசித்தோர் நலன் பெறுவார்\nசெல்வர் தம் செல்வமும் செல்லரித்திடுமே\nவெறுமையைக் கண்டிடுவார்\nஇறைவனின் வாக்கு அழிவது இல்லை சத்தியம் அதுதானே\nஅடியவர் மீது இறைவனின் இரக்கம் நித்தியம் நிலைதானே (2)"
    },
    {
      "number": 38,
      "title": "என் ஆன்மா எந்நாளுமே",
      "lyrics": "1. ஏழைகளை எளியவரை உயர்த்தினார் - பல\nஇன்னல்படும் உள்ளங்களைத் தேற்றினார் (2)\nசெல்வரை வெறுங்கையராய் அனுப்பினார் - 2 நெஞ்சில்\nசெருக்குற்ற மனிதரையே சிதறடித்தார் - 2\n2. அடிமைகளை அன்புடனே நோக்கினார்  - அவர்\nஆள்பவரின் ஆணவத்தை நீக்கினார் (2)\nதாழ்ந்தோரை மேன்மையாக உயர்த்தினார்  - 2 வாழ்வில்\nவீழ்ந்தோரைக் கருணையினால் ஆதரித்தார் - 2"
    },
    {
      "number": 39,
      "title": "ஒரு நாளும் உனை மறவேன்",
      "lyrics": "1. கடல்நீரில் மிதந்தாலும் வானமதில் பறந்தாலும் -2\nஉலகமெலாம் அறிந்தாலும் -2 உத்தமனாய்ப் பிறந்தாலும்\n2. நினைப்பவைகள் நடந்தாலும் நிலைகுலைந்தே மடிந்தாலும் -2\nஎன்னைப்பிறர்தான் இகழ்ந்தாலும் -2 இனிதாகப் புகழ்ந்தாலும்\n3. சோதனைகள் சூழ்ந்தாலும் வேதனைகள் அடைந்தாலும் -2\nசாதனைகள் படைத்தாலும் - 2 சரித்திரமாய் முளைத்தாலும்"
    },
    {
      "number": 40,
      "title": "கலங்கரை தீபமே கலங்களின் தாரகையே",
      "lyrics": "1. மாதர்களின் மாதிரியே மாயிருளில் ஒளி தாரகையே\nமாதரசியே மன ஒளி தாராய் மாசு அகலச் செய்வாய்\n2. தாயெனவே தாவிவந்தோம் சேயெனவே எமைச் சேர்த்திடுவாய்\nபாவி என் உள்ளம் தாயுனைத்தேடி கூவிடும் குரல் கேளாய்"
    },
    {
      "number": 41,
      "title": "சகாயத் தாயே எங்கள் சந்தோசம் நீயே",
      "lyrics": "1. மாதா நீ ஈன்ற இயேசு எங்கள் தெய்வம்\nநீதான் அவர் சொன்ன யாவும் செய்த நெஞ்சம் (2)\nமரியே மாமரியே எங்கள்நல் மாதிரியே -2\nஎம்மையுன் பிள்ளைகளாய் அரவரணத்தாயே - உம்மை......\n2. அம்மா உன்பாதம் வீழ்ந்துகிடக்கும் மலர்கள்\nஅன்பும் நிம்மதியும் வேண்டும் எங்கள் மனங்கள் (2)\nஉன்னையே சரணடைந்தோம் உன்னருள்கரம் விழைந்தோம் -2\nஇன்னலில் இடராமல் நல்வழிநடக்க - உம்மை......"
    },
    {
      "number": 42,
      "title": "சதா சகாய மாதா சத்திய தெய்வத் தாயே",
      "lyrics": "1. துன்பத்தில் வாடும் மக்கள் ஆயிரம் ஆயிரமாய் - 2\nகண்ணீர் கணவாய் நின்று உம்மை யாம் கெஞ்சுகிறோம்\n2. இதோ உன் அன்னை என்று என் மீட்பர் இயேசு சொன்னார் - 2\nஇம்மையில் எம்மைத் தேற்ற உன்னையன்றி யாரம்மா"
    },
    {
      "number": 43,
      "title": "சதா சகாய மாதா சதா சகாயம் செய்யும் மாதா",
      "lyrics": "1. ஆதி பிதா ஆனவரின் அன்பான புத்திரியே\nஜோதி சுடர் தேவன் திரு தாயான உத்தமியே -2\n2. பாவிகளின் ஆதரவே ஆவியில் ஆலயமே -2\nநெஞ்சில் நிறை ஓவியமே நித்தமும் ஆனந்தமே"
    },
    {
      "number": 44,
      "title": "சின்னச் சின்னக் கண்ணிலே நின்றாடும்",
      "lyrics": "1. மாதாக்கோயில் மணியின் ஓசைகள்\nமகிமை பேசும் மழலைக் கேளுங்கள்\nகண்ணசைவில் ஆயிரம் அன்புமொழிக் காவியம்\nபுன்னகையில் தோன்றிடும்\nவண்ண எழில் ஓவியம் என்நெஞ்சில் பாடல்கள்\nஅன்பென்னும் ஓடங்கள் - உன்பாத ஓரத்தில் சேராதோ\n2. ஏழைப்பிள்ளை உன்னை வேண்டினேன்\nகருணை வேண்டிக் கவிதை பாடினேன்\nஉந்தன் மடிதேடியே என் மனது பாடுது\nஉன் புகழைச்  சொல்லவே இந்தக்குயில் வாழுது\nநீ தந்த வாசத்தில் நாள்தோறும் தோட்டத்தில்\nசந்தோசம் சங்கீதம் நான்பாட"
    },
    {
      "number": 45,
      "title": "ஞானம் நிறை கன்னிகையே",
      "lyrics": "1. பாவ நிழலே அணுகா பாதுகாத்தார் உமையே பரமன்\nபாவ நிழலே அணுகா - தாயுதரம் நீ தரித்திடவே  2\nதனதோர் அமலன் தலமெனக் கொண்டார்\n2. வாழ்வோர் அனைவரின் தாயே வானுலகை அடையும் வழியே\nவாழ்வோர் அனைவரின் தாயே\nமக்கள் இஸ்ராயேல் தாரகையே - 2\nவானோர் துதிக்கும் இறைவியே வாழி"
    },
    {
      "number": 46,
      "title": "தரணியர் வாழ்த்தும் தாய்மரியே",
      "lyrics": "1. குவலயம் போற்றிடும் கோமகனை\nகுறையினைப் போக்கிட கொடுத்தவளே (2)\nகுறையற்ற மனுக்குலம் மிளிர்ந்திடவே\nகருணையின் முகில்தனைப் பரப்பிடுவாய்\n2. சிலுவையின் அடியிலே தாயானாய்\nசிறுமையில் மனிதன் துணையானாய் (2)\nசிலுவையைச் சுமந்திட துணை புரிவாய்\nசிதறிய மனிதரைச் சேர்த்திடுவாய்"
    },
    {
      "number": 47,
      "title": "தாயன்பைத் தேடி வந்தேன் அம்மா அம்மா",
      "lyrics": "1. உடலுள்ளம் நலமில்லை பல நோய்களே\nஊரில் மதம் சாதிவெறி கொண்ட பல பேய்களே (2)\nமடிமீது தவழும் உன் மகன் பேசினார் - இங்கு\nமறையாத நோய்கூட பயந்தோடுமே (2) - தாயே தாயே\n2. யார் யாரோ துணை என்று நான் நம்பினேன்\nநெஞ்சில் வேறேதோ எண்ணங்கள் நான் அஞ்சினேன் (2)\nஇல்லை மனம் அன்னைக்கா புரியாதென்று - என்\nமாதா உன் பாதத்தில் இளைப்பாற்றுமே (2) - தாயே தாயே"
    },
    {
      "number": 48,
      "title": "தாயே உன் பாத மலரினிலே என்றும்",
      "lyrics": "1. கல்வாரி மலைமேலே நமக்கான உறவால்\nகனிவோடு வந்தாயே தாய் என்ற நினைவால் (2)\nகடலினும் பெரியது உன் உள்ளம் அம்மா - 2\nகடுகினும் சிறிய எம் துயர் தீர்ப்பாயே\n2. துன்பத்தின் ஆழத்தைக் கண்டவள் நீயே\nதுன்புற்ற போதும் துவளாத தாயே (2)\nவாழ்க்கையின் நெறிமுறை எமக்குரைத்தாயே -2\nவாவென பார்வையில் எனை அழைத்தாயே"
    },
    {
      "number": 49,
      "title": "தாரகை சூடும் மாமரியே",
      "lyrics": "1. தேவனை உலகுக்கு அளித்தவளே\nதேடிய துணையைக் கொடுப்பவளே\nவாடிய மகவை அணைப்பவளே\nவாழிய ஞானியர் காவலியே\n2. தென்னகக் கன்னி கடலலையும்\nபன்னெழில் இமய பாமலையும்\nமின்னெழில் எமது தாயகமும்\nஉன் புகழ் பணிந்தே பாடாதோ"
    },
    {
      "number": 50,
      "title": "தாவீதின் குலமலரே ஒளி தாங்கிடும் அகல் விளக்கே",
      "lyrics": "1. இறைவனே முதலில் உனைத் தெரிந்தார்\nகறை சிறிதில்லாக் காத்திருந்தார் (2)\nமறையவர் புகழும் மாமரியே கரை சேர்ப்பதுவே உன் பணியே\n2. மக்களின் மனமே மகிழ்ந்திடவே நற்கனி சுதனை எமக்களித்தாய்\nகற்றவர் மற்றவர் யாவருமே பொற்பதம் சேர்ந்திட வேண்டுமம்மா"
    },
    {
      "number": 51,
      "title": "தினம் தினம் எனில் அருள்வரம் தரும் மரியே தாய்மரியே",
      "lyrics": "1. வானதூதர் வாழ்த்து சொல்ல வாழ்வைச் சுமந்தவளே\nவாடி நின்ற மாந்தர் நெஞ்சில் வசந்தம் வீசச் செய்தாய் (2)\nமனமதில் வலம்வரும் வளர்பிறையே\nவழியினில் ஒளிதரும் விடிவெள்ளியே (2)\nஎந்தன் அருளே அழகே அன்பே\nஅமுதே ஆண்டவனின் தாயே\n2. காலமெல்லாம் காத்திருந்த கடவுளைக் காணச்செய்தாய்\nகாக்கும் தேவன் கரங்களையே எம் வாழ்வில் உணர வைத்தாய்\nஇதயத்தில் எழுந்திடும் இறையவளே\nஇகமதில் சுடரென திகழ்பவளே - புது\nஉலகம் மலர்ந்திட புதுமைகள் புரியும் வேளையின் நாயகியே"
    },
    {
      "number": 52,
      "title": "தினமும் வாழ்த்துவோம் ஓ அன்னையே",
      "lyrics": "1. இதோ தந்தோம் எங்கள் இருதயம் மாதாவே நீர் கொடு உம் மகனிடம்\nஎப்போதும் இயேசுவை நாங்கள் எல்லோரும் -2\nதப்பாமல் நேசிக்க தாயே உதவுவீர்\n2. இன்றும் என்றும் மரண நேரமும்\nகாப்பாற்றும் எங்களை கைவிடாதேயும் (2)\nபொல்லாத பாவத்தில் நாங்கள் விழாமலே -2\nஎல்லா வேளையுமே சகாயம் புரியும்"
    },
    {
      "number": 53,
      "title": "அருள்நிறை மரியே வாழ்க",
      "lyrics": "1. அன்புக் கடலாய் நீயிருக்க\nஅருளின் கரையாய் உன் மகனிருக்க (2)\nவாழ்வுத் தோணிகள் பயணம் வரும் - 2\nவிண்ணக வாழ்வின் கரை சேரும் - 2\n2. இத்தனை ஆண்டு காலங்களாய் இறைவன் ஆசீர் பெருகியது -2\nதாயைத் தந்த இறைவா வாழி -2 தாயின் அன்பு தினமும் வாழி -2"
    },
    {
      "number": 54,
      "title": "நாதத்தின் இனிமையில் பண் பாடுவோம்",
      "lyrics": "1. இறைவன் திருவுளத்தை நிறைவேற்றிட மனமுவந்தாய் -2\nஎன்றும் மறைபுகழ் உன்வழி இறையுள்ளம் அறிந்திட\nகுறையின்றிக் காத்திடுவாய்\nதரணிக்கு தாயானாய் திருத் தாய்மையைப் பாடுகிறோம் -2\nஎன்றும் திருவரம் இயேசுவின் அன்பர்கள் ஆகிட\nதாயே உன் அருள் தாராய்"
    },
    {
      "number": 55,
      "title": "நாளாம் நாளாம் புனித நாளாம்",
      "lyrics": "1. அன்பான தெய்வத் தாயாரின் நாளாம் - 2\nஅருளான கன்னித் தாயாரின் நாளாம்\nஏகாந்தமானதோர் நாளாம் இனிதான நாளாம் - 2\nழுடடிசயை (5) - in நஒஉநடஉளை னுநடி\n2. தேவனும் தாமுமே பேசிட்ட நாளாம் - 2\nதூயர்கள் தாமுமே தேடிட்ட நாளாம்\nஆனந்தம் பொங்குமோர் நாளாம் அமுதான நாளாம் - 2\nழுடடிசயை (5) - in நஒஉநடஉளை னுநடி"
    },
    {
      "number": 56,
      "title": "புவன ராணியே புனித ராணி புகழுமா மகிமை ராணியே",
      "lyrics": "1. சகலலோக மாளுமாக ஏக பரமன் தாய் -2\nஅகமும் உடலும் அழகு மிளிரும் அன்னை மரியே -2\n2. கவலை மோதி வாட்டும் எமைக் காப்பதுன் கடமை -2\nதபமும் தயையும் நிறையும் மரியே அபயம் எங்கள் தாயே -2"
    },
    {
      "number": 57,
      "title": "போற்றி போற்றிப் பாடுதே புகழ்ந்து ஏத்திப்பாடுதே",
      "lyrics": "1. உலகம் ஒதுக்கிய என்னை உறவாய்க் கொண்டார்\nவிலைமதிப்பில்லா பேறுகள் எனக்களித்தார் (2)\nதலைமுறையெல்லாம் என்னை வாழ்த்திடுமே - 2\nதலைவனவர் திருநாமம் புனிதமாமே - 2\n2. அவரைப் பணிபவர் என்றும் இரக்கம் பெறுவார்\nஆணவம் கொண்டோர் யாவரும் அழிவுறுவார் (2)\nசெல்வர்களெல்லாம் வறுமையில் வாடச்செய்தார் - 2\nபசித்தோரை நிறைவாக்கி வாழச் செய்தார் - 2"
    },
    {
      "number": 58,
      "title": "மங்கள மேளம் கொட்டி கொண்டாடுவோம்",
      "lyrics": "1. முல்லை வளம் கொழிக்கும் தெள்ளுத்தமிழரிடை\nமாதா நீ எழுந்தாய்\nநெல்லும் மணியும் பல செல்வக்கனி வளங்கள்\nபெருகிட அருள் புரிந்தாய் (2)\nஉந்தன் அன்பான ஆலயமே எம் தெம்பான கோட்டையம்மா\nஉன் கண்ணான திருமகனே எம் பொன்னான வாழ்க்கையம்மா\nமடுஅன்னை உன்தலம் எமக்கு அடைக்கலம் மரியே வாழ்கவே\nசரணம் மடுமாதா எங்கள் சந்தோசமே நீதான் - 2\n2. கண்ணின் மணி போலே எம்மைக் காக்கும் இறை\nபாலனை ஏந்தி வந்தாய்\nஇன்னல் தீர்த்து நிறை நன்மை சேர்க்கும் செப\nமாலையை எமக்குத் தந்தாய்\nநீ சந்தித்த வாழ்வெல்லாம் மிக சந்தோசமானதம்மா\nஉம்மை நம்பிக் கொண்டாடுகிறோம் எம்மை\nநற்கதியில் சேருமம்மா - மடு அன்னை ... ..."
    },
    {
      "number": 59,
      "title": "மரியன்னைப் புகழ் நாமம் தினம் பாடுவோம்",
      "lyrics": "1. அன்பின் தேனருவி அதனில் நானுருகி\nஅன்னை மரியாளின் புகழ்பாடுவேன்\nஎன்னை இன்றளவும் கண்ணின் இமையெனவே\nஅன்னை திருநாமம் காப்பாற்றிட\nயுகங்களே யுகங்களே வா வா மாதாவைப் பாட\n2. அந்த வான் நிலவும் இந்த பூவுலகும்\nஅன்னை திருநாமம் தினம்பாடுதே\nகண்ணில் காணுகின்ற காட்சி யாவிலுமே\nகருணை உருவாக அவள் தோன்றிட\nயுகங்களே யுகங்களே வா வா மாதாவைப் பாட"
    },
    {
      "number": 60,
      "title": "மரியன்னையே எங்கள் மாமரியே",
      "lyrics": "1. அண்ணல் இயேசுவின் மீட்புப்பணியிலே\nஅடித்தளமாய் அமைந்த கன்னியே\nஅருள் வாழ்விலே நிறைவு காணவே\nஅடிமை என்ற அர்ப்பணப் பூவே (2)\n2. அன்புப் பலியுமே எங்கள் வாழ்விலே\nஅவனி மாந்தர் என்றும் காணவே\nஅன்னை உங்களின் ஆசீர் வேண்டியே\nஅர்ப்பணித்தோம் இன்று எம்மையே (2)"
    },
    {
      "number": 61,
      "title": "மரியே உன்னைப் போற்றுகின்றோம்",
      "lyrics": "1. கிறிஸ்துவின் போதனை செயல்களையே\nமனதினில் எந்நாளும் தியானம் செய்தாய் (2)\nஇயேசுவை முழுமையாய்ப் புரிந்துகொண்டு\nஉத்தமச் சீடராய் விளங்கி நின்றாய் (2)\n2. இயேசுவின் புரட்சி செயல்களிலே\nஇறைவனைப் புகழ்ந்து பாடிநின்றாய் (2)\nதுன்பங்கள் இயேசுவைச் சூழ்கையிலே\nஉணர்வால் அவருடன் ஒன்றுபட்டாய் (2)"
    },
    {
      "number": 62,
      "title": "மாசில்லாக் கன்னியே மாதாவே உம்மேல்",
      "lyrics": "1. மூதாதை தாயாசெய் முற்பாவ மற்றாய்\nஆதியில் லாதோனை மாதே நீ பெற்றாய் - வாழ்க ...\n2. உம் மகன் தாமே உயிர் விடும் வேளை\nஎன்னை உன் மைந்தனாய் ஈந்தனரன்றோ?-வாழ்க ..."
    },
    {
      "number": 63,
      "title": "மாதாவே சரணம் உந்தன் பாதாரம் புவிக்காதாரம்",
      "lyrics": "1. மாசில்லா மனமும் இயேசுவின் உள்ளமும்\nமாந்தரின் தவறால் நோயுறக் கண்டோம் (2)\nசெபம் செய்வோம் தினம் செபமாலை சொல்வோம் - 2\nபாவத்திற்காகப் பரிகாரம் புரிவோம்\n2. நானிலத்தில் சமாதானமே நிலவ\nநானிலமெல்லாம் துன்பங்கள் ஒழிய (2)\nஉயிர் உடல் அனைத்தும் உவப்புடன் அளிப்போம் - 2\nஉம் இருதயத்தில் இன்றெமை வைப்போம்"
    },
    {
      "number": 64,
      "title": "மாதாவே துணை நீரே உம்மை",
      "lyrics": "1. வானோர் தம்அரசே தாயே எம் மன்றாட்டை தயவாய்க் கேளும்\nஈனோர் என்றெம்மை நீர் தள்ளாமல் எக்காலத்துமே தற்காரும்\n2. ஒன்றே கேட்டிடுவோம் தாயேயாம் ஓர் சாவான பாவந்தானும்\nஎன்றேனும் செய்திடாமல் காத்து எம்மை சுத்தர்களாய்ப் பேணும்"
    },
    {
      "number": 65,
      "title": "மாமறை புகழும் மரியென்னும் மலரே",
      "lyrics": "1. அமலியாய் உதித்து அலகையை மிதித்து\nஅவனியைக் காத்த அன்னையரே (2)\nஉருவிலா இறைவன் கருவினில் மலர\nஉறைவிடம் தந்த ஆலயமே\n2. பழியினைச் சுமந்த உலகினில் பிறந்து\nஒளியினை ஏற்றிய அகல் விளக்கே (2)\nஇருள்திரை அகற்றி அருள் வழிகாட்டி\nவானக வாழ்வை அளிப்பாயே"
    },
    {
      "number": 66,
      "title": "வான்லோக ராணி வையக ராணி",
      "lyrics": "1. விண்ணொளிர் தாரகை தாயே நீ\nதண்ணொளிர் விசிடும் ஆரணி -2\nபாவமேதுமில்லா சீலி பாவிகளின் செல்வ ராணி\nபாதுகாத்து ஆளுவாயே நீ\n2. வானவர் போற்றிடும் ராக்கினி\nமண்வர் வழ்த்திடும் ராக்கினி  (2) - பாவமேதுமில்லா"
    },
    {
      "number": 67,
      "title": "விடியலைத் தேடும் நெஞ்சங்களே",
      "lyrics": "1. இருள் சூழும் உலகினிலே ஒளிதேடி அலையுது நெஞ்சம்\nகீழ்வானம் சிவக்குமென்று உறங்காது ஏங்குது நெஞ்சம் (2)\nதாயவள் அழகு பொற்சித்திரம்\nகீழ்வானின் நம்பிக்கை - நட்சத்திரம் - 2\n2. புயலாக துன்பங்களும் இதயத்தின் கரையினில் மோதும்\nமலராத மொட்டுகளாய் இதயத்தில் இன்பங்கள் வாழும் (2)\nவாழ்வினில் என்றும் போராட்டமே\nதாயவள் அன்பில் தேரோட்டமே - என்றும் தேரோட்டமே -2"
    },
    {
      "number": 68,
      "title": "விண்முடி தாங்கிய விமலியே தாயே",
      "lyrics": "1. மண்ணோரின் மேல் கொண்ட பாசத்தால்\nஉம் மகனையே எமக்காய் கையளித்தாய் (2)\nஅமைதியின் கருவியாய் நின்று\nஅகிலத்தைக் காக்கின்றாய் (2)\nஅம்மா என்றும் உந்தன் அன்பினில்\nஎமையே அணைத்திடுவாய்\n2. இறைவனின் வார்த்தை இதயத்தில் ஏற்று\nஇகமதில் வாழ்ந்த இறையன்னையே (2)\nஇறைமக்கள் எமக்காய் இறைஞ்சுமம்மா\nஇறை அன்பை வளர்த்திட உதவுமம்மா (2)\nஇறையருள் எம்மில் வளர்ந்திட என்றும் உதவுமம்மா"
    },
    {
      "number": 69,
      "title": "வியாகுல மாமரியே தியாகத்தின் மாதாவே",
      "lyrics": "1. பன்னிரு வயதில் ஆலயத்தில்\nஅன்று அறிஞர்கள் புகழ்ந்தவரை (2)\nகரங்களை விரித்தே கள்வனைப் போல் -2\nகழுமரத்தினில் கண்டதினால்\n2. கண்ணீரே சிந்திய மனிதருக்கு\nஅருள் பண்ணிய திருமகனே (2)\nமண்ணவர்க்காகத் தன்னுயிரை -2\nஇன்று மாய்த்திடக் கண்டதினால்"
    },
    {
      "number": 70,
      "title": "வெள்ளி நிலா ஓடத்திலே வீற்றிருக்கும் தாய்மரியே",
      "lyrics": "1. அன்னை என்றும் தந்தை என்றும்\nஉறவு சொல்லி வந்தவர்கள்\nஅன்புமொழிபேசி என்னைப்\nபயன்படுத்திக் கொண்டவர்கள் (2)\nஇன்னலிலே தவிக்கவிட்டு எனைமறந்து போகும்போது -2\nஅன்னை என்று உனையழைத்தேன்\nஅருட்கரத்தைத் தாருமம்மா\n2. கோயிலிலே குடியிருப்பாய் என்று நான் நம்பி வந்தேன்\nவழியினிலே காவல் நின்றாய் வழிநெடுக நடந்து வந்தாய் (2)\nபாயினிலே படுத்திருந்தேன் பக்கத்திலே அமந்திருந்தாய் - 2\nதாய் என்று தாவுகிறேன் அருட்கரத்தைத் தாருமம்மா"
    },
    {
      "number": 71,
      "title": "ஜென்மப் பாவம் இல்லாமலே",
      "lyrics": "1. பேய்மயக்கும் பாவவழி நின்று எம்மைக் காத்திடுவாய் -2\nதூய வெள்ளி மலர்போல் தோன்றி நீயே பூமிதனில்\nமரியே மரியே ஆதரிப்பாய் தோத்திரமே\n2. மணிமுடி தாங்கி நிற்கும் மகிமையின் அரசியே -2\nவானவரும் மானிடரும் வாழ்த்தி உம்மைப் போற்றுகிறோம்\nமரியே மரியே ஆதரிப்பாய் தோத்திரமே\nபீஏ கீணூசூஏடகூடி"
    }
  ]
}