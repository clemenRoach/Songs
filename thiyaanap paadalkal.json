{
  "category_id": "thiyaanap paadalkal",
  "category_ta": "தியானப் பாடல்கள்",
  "songs": [
    {
      "number": 1,
      "title": "அகழ்ந்திடுவார் தம்மை என்றும்",
      "lyrics": "1. அழுதாலும் உன் கரம் தேற்றும்\nமகிழ்ந்தாலும் அது உன் நிழலில் (2)\nஉன்னை நான் மறந்து வாழ்ந்தாலும் வாழ்வதும் உன்னாலே\nவல்லவன் நீயின்றி என் இதயத்தில் நிறைவில்லை\nஉன் தாளில் கூடும் பல கோடி பூவிதழுள் நானும் ஒன்றாவேன்\nஉன் திருநாளில் என் உள்ளம் மங்களம் பாடும் தன் இல்லம்\nஉன் நினைவாலே தெய்வீகம் வாழ்வுபெறும்\n2. ஆசைகளில் தடுமாறி அதில் விழுந்தால்\nஎடுப்பதும் உன் உருவே (2)\nதுன்பம் நான் அடைந்து சோர்ந்தாலும் வாடுவதும் நீயே\nஎன்னிடம் வலுவில்லை உன் பலமின்றி கதியில்லை\nவருங்காலம் உன் அடியில் வாழ்வும் உன் மடியில்\nநானும் உன் சந்நிதியில்\nஉம் திரு உள்ளம் என் இல்லம்\nஉன் திருசொல்லே என் சொந்தம்\nஉன் உறவொன்றே என் இன்பம் என்றென்றும்"
    },
    {
      "number": 2,
      "title": "அஞ்சாதே அஞ்சாதே நான் என்றும் உன்னோடு",
      "lyrics": "1. குன்று அசையலாம் குகைகள் பெயரலாம்\nஉலகம் முழுவதும் உன்னை வெறுக்கலாம்\nஎந்த நிலை தான் ஆனாலும் எந்தன் அன்பு மாறாது\nஅஞ்சாதே அஞ்சாதே உன்னை நான் காப்பேன் -2\n2. அன்னை குழந்தையை அணைக்க மறப்பாளோ\nசின்ன துன்பமும் நெருங்க விடுவாளோ\nஅன்னை உன்னை மறந்தாலும் உன்னை நானோ மறவேனே\nஅஞ்சாதே அஞ்சாதே உன்னை நான் காப்பேன் - 2"
    },
    {
      "number": 3,
      "title": "அஞ்சாதே ஆண்டவர் துணையிருக்க",
      "lyrics": "1. தீயின் நடுவே தீமை இல்லை\nதிக்கற்ற நிலையில் துயரம் இல்லை\nதோல்வி நிலையில் துவண்டு வாழும்\nதுன்பம் இனியும் தொடர்ந்திடாது\nகாக்கும் தெய்வம் காலமெல்லாம் -2\nகரத்தில் தாங்கிடுவார் அன்பின் கரத்தில் தாங்கிடுவார்\n2. தூர தேசம் வாழ்க்கைப் பயணம்\nதேவன் நேசம் உன்னைத் தொடரும்\nபாவம் யாவும் பறந்து போகும்\nபரமன் அன்பில் பனியைப் போல\nவாழும் காலம் முழுதும் உன்னில் -2\nவசந்தம் வீசிடுமே அன்பின் வசந்தம் வீசிடுமே"
    },
    {
      "number": 4,
      "title": "அஞ்சாதே தேவன் இயேசு நம்மோடு",
      "lyrics": "1. குன்றும் அசைந்து போகலாம் - எந்தக்\nகுகையும் பெயர்ந்து போகலாம் (2)\nஅவர் அன்பு அது மாறாதது\nஎந்த நிலையிலும் அது மறையாதது - எந்தத் துன்பம் ... ...\n2. தாய் நம்மை மறந்திட்ட போதிலும் - நம்\nதந்தை வெறுத்திட்ட போதிலும் (2)\nஅவர் அரணாய் நம்மில் இருக்கின்றார்\nதினம் அன்பை நம்மில் பொழிகிறார் - எந்தத் துன்பம் ... ..."
    },
    {
      "number": 5,
      "title": "அம்மையப்பன் உந்தன் அன்பே நிரந்தரம்",
      "lyrics": "1. தாயின் அன்பு சேய்க்கு இங்கே நிரந்தரம்\nதாயும் தந்தையும் எமக்கு நீயே நிரந்தரம்\nதேயும் வாழ்வில் நம்பிக்கை நீயே நிரந்தரம்\nநான் சாயும் போது காப்பது நீயே நிரந்தரம் -2\nநிரந்தரம் -2 நீயே நிரந்தரம் (2)\n2. செல்வங்கள் கொணரும் இன்பத்தில் இல்லை நிரந்தரம்\nபதவியும் புகழும் தருவது இல்லை நிரந்தரம்\nநிலைவாழ்வு என்னும் நிஜமான நீயே நிரந்தரம் - அதன்\nவிலையாக எனை நீ உன்னில் இணைப்பாய் நிரந்தரம் -2\nநிரந்தரம் -2 நீயே நிரந்தரம் (2)"
    },
    {
      "number": 6,
      "title": "அமைதியில் உறவாடும் இறைவா",
      "lyrics": "1. இயற்கையில் வளர்வது அமைதியிலே\nஉள்ளொளி பிறப்பதும் அமைதியிலே (2)\nஉன்னத உயர்மொழி அமைதியன்றோ\nஉன்னதர் குரலும் அதுவன்றோ -2\n2. தேடல்கள் விடைதரும் அமைதியிலே\nநமை நாம் அறிவதும் அமைதியிலே (2)\nஉள்ளத்தில் நிறையும் அமைதியிலே\nஇறைவன் உரைப்பதை அறிவோமே -2"
    },
    {
      "number": 7,
      "title": "அமைதியின் தூதனாய் இறைவா",
      "lyrics": "1. வேருக்கு அமைதி நீர் கொடுக்கும் - பறவை\nவயிற்றுக்கு அமைதி கனி கொடுக்கும் (2)\nநிலத்துக்கு அமைதி மழை கொடுக்கும் - 2\nஎன் நெஞ்சுக்கு அமைதி நீ அருள்வாய் - 2\n2. பாட்டுக்கு அமைதி சுரம் கொடுக்கும் - சின்னப்\nபாலர்க்கு அமைதி தாய் கொடுப்பாள் (2)\nபாருக்கு அமைதி யார் கொடுப்பார் -2\nபெரும் பாவிக்கு அமைதி நீ அருள்வாய் - 2"
    },
    {
      "number": 8,
      "title": "அமைதியின் தூதனாய் என்னை அளிக்கின்றேன் இறைவா",
      "lyrics": "1. எங்கே பகைமை நிறைந்துள்ளதோ\nஅங்கே உறவை வளர்த்திடுவீர்\nஎங்கே தீமை நிறைந்துள்ளதோ அங்கே அன்பை வளர்த்திடுவீர்\nநீதியின் பாதையிலே மக்கள் யாவரும் நடந்திடவே\nநிலையில்லா வாழ்வினிலே நல் உணர்வினில் வளர்ந்திடவே\nஎம்மை கருவியாய்ப் பயன்படுத்தும்\n2. எங்கே இருள் சூழ்ந்துள்ளதோ அங்கே ஒளியை ஏற்றிடுவீர்\nஎங்கே கவலை நிறைந்துள்ளதோ\nஅங்கே மகிழ்வை விதைத்திடுவீர்\nஉறவுகள் செழித்திடவும் இங்கு உண்மைகள் வலுப்பெறவும் -2\nஎம்மை உம் கருவியாய் பயன்படுத்தும்"
    },
    {
      "number": 9,
      "title": "அமைதியின் தூதனாய் என்னையே மாற்றுமே - 2",
      "lyrics": "1. பகைமை உள்ள இடத்தில் பாசத்தை வளர்க்கவும் - 2\nவேதனை நிறைந்த மனதில் மன்னிப்பு வழங்கவும்\nகலக்கம் அடையும் வாழ்வில் நம்பிக்கை ஊட்டவும்\n2. தளர்ச்சி ஓங்கும் பொழுது மனதிடம் தழைக்கவும் - 2\nஇருளே சூழும் வேளை ஒளியை ஏற்றவும்\nதுயரம் வாட்டும் நேரம் உதயம் காணவும்\n3. ஆறுதல் அன்பை அளித்து புரிதலை வளர்க்கவும் - 2\nகொடுப்பதில் நிறைவைக் கண்டு மன்னித்து வாழவும்\nதன்னலம் ஒழித்துப் புதிய உலகம் படைக்கவும்"
    },
    {
      "number": 10,
      "title": "அமைதியின் தெய்வமே இறைவா",
      "lyrics": "1. நீதிப் பாதையில் நடப்பவர் சுவைப்பது அமைதி அமைதி\nதியாகச் சிகரத்தில் நிலைப்பவர் பெறுவது அமைதி அமைதி (2)\nஅன்பு மொழியை விதைத்திடுவோர்\nஅருளின் பயிரை அறுத்திடுவார் (2)\nஅமைதி அமைதி எங்கும் என்றும் அமைதி - 2\n2. உறவைத் தேடியே உரிமைகள் காத்தால் அமைதி அமைதி\nஉயிரை மதித்தால் உண்மையில் நிலைத்தால் அமைதி அமைதி(2)\nஓங்கும் வன்முறை ஒழித்திடுவோம்\nவீங்கும் ஆயுதம் களைந்திடுவோம் (2)\nஅமைதி அமைதி எங்கும் என்றும் அமைதி - 2"
    },
    {
      "number": 11,
      "title": "அமைதியைத் தேடியே என் மனம் பாடுது - 2",
      "lyrics": "1. தாய்மடி தவழுகின்ற சிறு குழந்தை அன்னை மடியில்\nஅமைதி காணும் நிறைவு கொள்ளும் இன்பம் பெருகுமே\nவளர்ச்சியின் வேகத்திலே சுமையே சுகமாய் பகையே உறவாய்\nஇருளே வாழ்வாய் இறுகிப்போகுதே மாறுமா இதயமே\nமழலை உள்ளமே இந்த மானிடம் தேடுமே -2\nமழலையின் மனதினைத் தா உன் அமைதியும் அருளையும் தா\n2. தான் என்ற நிலை அழிந்து வாழும் நெஞ்சில் தாய்மை மலரும்\nநேயம் நிறையும் வாய்மை வெல்லும் நீதியும் நிலைக்குமே\nசுயநல மேகங்களும் சூழும் நெஞ்சில் பகைமை வளரும்\nபாவம் பெருகும் இறைமை குறையும் மனிதம் மலருமே\nமழலை உள்ளமே இந்த மானிடம் தேடுமே -2\nமழலையின் மனதினைத் தா உன் அமைதியும் அருளையும் தா"
    },
    {
      "number": 12,
      "title": "அரவணைக்கும் அன்பு தெய்வமே இயேசுவே",
      "lyrics": "1. சோகங்கள் பலகோடி சூழ்ந்திடும் வேளையில் - உன்\nசிறகினுள் எனைமூடி அடைக்கலம் தரவேண்டும் (2)\nஉந்தன் புது உறவிலே கவலையெல்லாம் மறந்து  -2\nஉலகெல்லாம் நற்செய்திப் பணியினைத் தொடர்வேன்\n2. வாழ்வினில் தடைகள் தொடர்ந்து வந்தாலும் - உன்\nவல்லமை கரம் என்னில் இருந்திட வேண்டும் (2)\nஉந்தன் நல்துணையிலே பாதையினைத் தெரிந்து - 2\nஎந்நாளும் நிறைவாழ்வுப் பயணம் செல்வேன்"
    },
    {
      "number": 13,
      "title": "அழகான பா ஒன்று நான் பாடவா",
      "lyrics": "1. கார்காலமேகம் ஆ  பனித்தூறல் தூவ ஆ\nகானத்துக் குயில்கள் ஆ  கீதங்கள் பாட ஆ (2)\nஎன் ஜீவனே என் உயிர் நேசனே\nஎந்நாளும் என் கீதம் நீ கேட்கவே\n2. மணம் வீசும் மலர்கள் ஆ... மன்னன் புகழ் பாட ஆ...\nமரகத வீணை ஆ மனதினை உருக்க ஆ (2)\nஎன் ஜீவனே .."
    },
    {
      "number": 14,
      "title": "அன்பின் தீபம் ஏற்றவேண்டும் அகிலம் ஒளிரவே",
      "lyrics": "1. உண்மைக்காக உயிரைத் துறந்து\nதியாக வாழ்வு நானும் வாழ்ந்து\nஅன்பின் தூதனாய் பண்பின் வேந்தனாய் - 2\nவாழ்வோம் மாண்பினில்\nபடைப்போம் புதிய வானகம் படைப்போம் புதிய வையகம் - 2\n2. பகிர்ந்து வாழ்ந்து பகிர்வில் உயர்ந்து\nகருணை மழையில் நாளும் நனைந்து\nபொறுமை உணர்விலே உலகை எழுப்புவோம்\nபொறுமை உணர்வில் உலகை எழுப்பி மகிழ்வோம் இறைவனில்\nபடைப்போம் புதிய வானகம் படைப்போம் புதிய வையகம் - 2"
    },
    {
      "number": 15,
      "title": "அன்பு என்பது வல்லமை ஆக்கமளிக்கும் ஆற்றலே",
      "lyrics": "1. நின்று நிலைக்கும் எதுவுமே அன்பு உருவம் கொடுத்ததே -2\nதன்னை வழங்கும் இதயமே அன்பில் நனைந்தே பணிந்ததே -2\nஆள விடுங்கள் அன்பையே - 3 வாழும் தெய்வம் நம்மிலே - 3\n2. உயிர்கள் அனைத்தின் இயக்கமாய்\nஇயங்கும் உலகின் ஏக்கமாய் (2)\nஏங்கும் மனங்களின் இறைவனாய்\nஅனைத்தின் நிறைவும் அன்புதான் (2)\nஆள விடுங்கள் அன்பையே - 3 வாழும் தெய்வம் நம்மிலே - 3"
    },
    {
      "number": 16,
      "title": "அன்புக்குப் பாடல் பாடுவேன்",
      "lyrics": "1. வேதனை ஆயிரம் நான் அடைந்தேன் அந்த\nவேளையில் ஊன்றுகோல் நீ தெரிந்தேன் (2)\nஉயிரின் வார்த்தையே எந்தன் உள்ளத்தில் வாழுமே - 2\nஉன் நாமம் பாடுகையில் என் நாவும் ஒலித்திடுமே\n2. கல்வாரி மலையில் உன்னுயிர் தந்ததும்\nஎல்லோர்க்கும் வாழ்வாய் எழுந்ததுவும் (2)\nஅன்பின் ஆட்சியாய் என்றும் இன்பத் தாழ்ச்சியாய் -2\nசொல்லில்லை கூறிடவே இசையில்லை பாடிடவே"
    },
    {
      "number": 17,
      "title": "அன்பு செய்யுங்கள் - 4 (2)",
      "lyrics": ""
    },
    {
      "number": 18,
      "title": "அன்புள்ள சீடனுக்கு உன் அன்பன்",
      "lyrics": "1. தாயின் கருவில் உருவாகு முன்னே\nஉனை நான் தெரிந்துகொண்டேன்\nசீடன் என்ற உறவைத் தந்து திருநிலைப்படுத்தி நின்றேன்\nபலவீனன் உனைக்கண்டு வருந்தாதே\nபலம் தர நான் உண்டு கலங்காதே (2)\nதொடர்ந்து போராடு தோல்விகளோடு ஏற்றுக்கொள்ள\nஉன் நண்பன் நான் உண்டு -2\n2. உலகம் தருகின்ற இன்பமெல்லாம் குப்பையென ஒதுக்கிவிடு\nஉயிரே போனாலும் இறைவிருப்பம் நிறைவேற்ற உறுதி எடு\nதுன்பத்தில் தளரா மனம்கொண்டு\nதுயரத்தை செபத்தால் வென்றுவிடு (2)\nபகைமை உனில் வேண்டாம் அன்பால் உலகை வென்றிடவே\nதொடர்ந்து போராடு நீ தொடர்ந்து போராடு"
    },
    {
      "number": 19,
      "title": "அன்பென்பது ஒரு இறையியல் பண்பு",
      "lyrics": "1. அதிசயங்கள் பல நிகழ்ந்திடினும்\nஆண்டவனைப் பாடித் துதித்திடினும் (2)\nஅரவணைப்பு பல கொடுத்திடினும்\nஅன்பில்லையேல் ஒரு பயனும் இல்லை -2\n2. ஆன்றோரைப்போல் என்றும் இருந்திடினும்\nசான்றோரைப்போல் என்றும் நடந்திடினும் (2)\nஅறிவில் சிறந்து விளங்கிடினும்\nஅன்பில்லையேல் ஒரு பயனும் இல்லை -2"
    },
    {
      "number": 20,
      "title": "அன்பே அன்பே இறையன்பே எந்தன் ஒளியாக வா",
      "lyrics": "1. மதங்கள் பல இன்று மதமானாலும்\nஉந்தன் அன்பு மதம் ஒன்றே\nவேதங்கள் பல இன்று இருந்தாலும்\nஉன் உண்மை வேதம் என்றும் ஒன்றே\nஎன் பாதை எல்லாம் ஒளியாக வீசி கரம் பிடித்து நடத்திடு (2)\n2. செல்வங்கள் பல இங்கு குவிந்தாலும்\nஉன் இதய அமைதி ஒன்றே போதும்\nமனித சுதந்திரங்கள் மலர்ந்தாலும்\nஉன் அன்பின் மீட்பு எனில் போதும்\nஎன் உள்ளம் எல்லாம் உன் அமைதி பொழிந்து\nஎன் இதயம் மீட்டிடு (2)"
    },
    {
      "number": 21,
      "title": "அன்பே அன்பே உயர்ந்தது இறை",
      "lyrics": "1. இறையன்பில் வேரூன்றி நான் பிறரன்பில் செழித்தோங்கி\nஅவரன்பின் ஆற்றலிலே நான் அவனியிலே காலூன்றி (2)\nஅன்புப் பணியாற்றுவேன் அவர் அன்பில் பணியாற்றுவேன் - 2\n2. மதவெறியை வேரறுத்து தினம் மனித இனம் தனை நினைத்து\nகல்வாரி சரித்திரத்தை நான் காலமெல்லாம் காத்திடவே (2)\nஅன்புப் பணியாற்றுவேன் அவர் அன்பில் பணியாற்றுவேன் - 2"
    },
    {
      "number": 22,
      "title": "அன்பே இறைவா அனைவரும் ஒன்றாய்",
      "lyrics": "1. தனியாய் பிறக்கும் மானிடர்கள்\nதுணையாய் வாழ்ந்திட அருள்புரியும் (2)\nஇணையாய் சமமாய் ஆணும் பெண்ணும்\nஇருகரம் கோர்த்திட அருள்புரியும் - 2 ஒன்றாய் ...\n2. தந்தையும் தாயும் குடும்பத்திலே\nசிந்தை ஒன்றாகிட அருள்புரியும் (2)\nபிள்ளைகள் பெற்றோர் பாசத்திலே\nபிணக்குகள் தீர்ந்திட அருள்புரியும் - 2 ஒன்றாய் ...\n3. சாதியும் பிளவும் மதவெறியும்\nநஞ்சென்று விலக்கிட அருள்புரியும் (2)\nநீதியை விதைத்து அமைதியையே\nஅறுவடை செய்திட அருள்புரியும் - 2"
    },
    {
      "number": 23,
      "title": "அன்பே கடவுள் என்றால் அன்புக்கு ஈடேது சொல்",
      "lyrics": "1. மண்ணோர்கள் மொழி பேசினும் அன்புக்கு ஈடாகுமா -2\nவிண்ணோர்கள் மொழி பேசினும் அன்புக்கு ஈடாகுமா\n2. இறைவாக்குச் சொல்வரமும் அன்புக்கு ஈடாகுமா -2\nமறைபொருள் உணர்பொருளும் அன்புக்கு ஈடாகுமா"
    },
    {
      "number": 24,
      "title": "அனைத்தையும் படைத்த தந்தையின் அன்பே",
      "lyrics": "1. யாவையும் காக்கும் மாண்புயர் தெய்வம் - நமக்குத்துணை -2\nகாலங்கள் தோறும் வாழ்ந்திடும் தெய்வம் - நமக்குத்துணை -2\nவாழ்வினைக் காட்டும் வழியும் அவரே - நமக்குத்துணை -2\nவறுமையைப் போக்கும் வளமையும் அவரே - நமக்குத்துணை-2\nஅவர் வாழுகின்ற தந்தை நிறைவாஞ்சையான நம் தந்தை - 2\n2. நீதியைக் காக்கும் நேரிய தெய்வம் - நமக்குத்துணை -2\nமேதினில்யாவையும் மீட்கின்ற தெய்வம் - நமக்குத்துணை -2\nஆயிரம் வழிகளில் அருகினில் இருப்பார் - நமக்குத்துணை -2\nஅல்லல்கள் நீக்கி அரவணைத்திடுவார் - நமக்குத்துணை -2\nஅவர் வாழுகின்ற தந்தை நிறைவாஞ்சையான நம் தந்தை -2"
    },
    {
      "number": 25,
      "title": "ஆண்டவரின் ஆவி என்மேலே",
      "lyrics": "1. எளியோருக்கு நற்செய்தி சொல்லவும்\nசிறைப்பட்டோர் விடுதலை அடைவர் என அறிவிக்கவும்\nஆண்டவர் என்னைத் தேர்ந்தெடுத்தார் தேர்ந்தெடுத்தார்\nஉன்னை அன்று அழைத்ததும் நாமே -2\nஉரிய பெயரை வைத்ததும் நாமே -2\nஉன்னை அன்று மீட்டதும் நாமே\nஉனது துணையாய் இருப்பதும் நாமே\n2. நிறை உண்மைக்கு சாட்சி சொல்லவும்\nநோயுற்றோரைக் குணமாக்கவும்\nஆண்டவர் என்னைத் தேர்ந்தெடுத்தார்\nதீ நடுவே நீ நடந்தாலும் - 2 ஆழ்கடலைத்தான் கடந்தாலும் -2\nஅருகிலேயே நாம் இருக்கின்றோம்\nஅழைத்து உன்னை வழிநடத்துகின்றோம்"
    },
    {
      "number": 26,
      "title": "ஆண்டவரே என் தேவனே கண்டுகொண்டேன் உம்மையே",
      "lyrics": "1. நேற்றும் இன்றும் மாறாத இறைவா உம்மையே நம்பிடுவேன்\nகாற்றும் கடலும் பணிகின்ற முதல்வா ஆற்றலைப் போற்றிடுவேன்\nஒரு சொல் கூறும் எல்லாம் கூடும் - 2\nஉன்னருள் போதுமையா எனக்கு வேறென்ன வேண்டும் ஐயா\n2. பால்  நினைந்தூட்டும் தாய் மறந்தாலும் நீ என்னை மறப்பதில்லை\nபாவத்தின் பிடியில் நான் கிடந்தாலும் நீ என்னை வெறுப்பதில்லை\nகருவினில் தெரிந்து கரந்தனில் பொதிந்து  -2\nகாத்திடும் தெய்வமையா உமது திருவடி சரணமையா"
    },
    {
      "number": 27,
      "title": "ஆண்டவரே தாவீதின் திருமகனே",
      "lyrics": "1. வயல்வெளியில் வியர்வை சிந்தும் உழைக்கும் மக்களின்\nவறுமை நீங்கிட வழியைச் சொல்ல வா\nசமநீதி இல்லாமல் தவிக்கும் உலகிலே\nஉரிமைக்காக உயிர்கொடுக்கும் சக்தியாக வா\nபொய்மை அழிந்து உண்மை மலர\nபாசம் வளர்ந்து உறவு பிறக்க (2)\nஉழைக்கும் உறுதி வேண்டுமே இறைவன் அரசும் மலருமே\n2. கடலலையில் போராடும் மனிதருக்கெல்லாம்\nகலங்கரை தீபம் நீயாக வா\nஏழ்மையெனும் பிணியில் வாழும் மாந்தருக்கெல்லாம்\nஏற்றம் காணும் வழியைச் சொல்லும் இயேசு ராஜனே\nநன்மை நிறைந்து நீதி நிலைக்க\nவானம் பொழிந்து வறுமை ஒழிய (2)\nஉழைக்கும் உறுதி வேண்டுமே இறைவன் அரசும் மலருமே"
    },
    {
      "number": 28,
      "title": "ஆண்டவரே பேசும் அடியவன் நான் கேட்கின்றேன்",
      "lyrics": "1. வாழ்வினில் வரும் துன்பச் சூழ்நிலையில் - உன்\nவார்த்தை வழிகாட்ட வேண்டும் (2)\nதாழ்வினில் நான் மூழ்கித் தவிக்கின்ற போது என்\nநிறைவாழ்வே நீ தேற்ற வேண்டும் - உன்\nஅருள் ஒன்றே நான் தேட வேண்டும் - அது\nஎன் வாழ்வை வளமாக்க வேண்டும் - பேசும் -4\n2. வாழ்ந்திடும் மாந்தர்கள் உறவினிலே  உன்\nவார்த்தை விளக்காக வேண்டும் (2)\nநாளும் நடக்கின்ற செயல்களிலே - உன்\nகரம் ஒன்றே நான் காண வேண்டும் - என்\nஇதயத்தில் நீ பேச வேண்டும் - உன்\nஇறைவார்த்தை வாழ்வாக்க வேண்டும் - பேசும் - 4"
    },
    {
      "number": 29,
      "title": "ஆண்டவனே என்று உம்மை அழைக்கிறேன்",
      "lyrics": "1. மனிதம் மக்கள் மனதில் பதியணும் - அவர்\nமாண்புடனே வாழ வழி வகுக்கணும் (2)\nஇனியும் மத வேறுபாடு நீக்கணும் - ஐயா\nஇந்தச் சமுதாயம் முன்னால் வளரணும் - 2\n2. உண்மை வாழ்வை உறுதியாக நம்புவோம் - இன்று\nஉரிமை அறிந்து உன்னதராய் வாழுவோம் (2)\nகண்ணிமைபோல் காப்பதுமே இயேசுதான் - அவர்\nகருத்தை உணர்ந்து நடப்பதுவே நலமாகும் -2"
    },
    {
      "number": 30,
      "title": "இசை ஒன்று இசைக்கின்றேன்",
      "lyrics": "1. காலத்தின் குரல்தனில் தேவா உன் காலடி ஓசை கேட்கின்றது -2\nஆதியும் அந்தமும் ஆகினாய் - 2\nமழலையின் சிரிப்பில் உன்னெழில் வதனம்\nமலர்ந்திடும் மண்ணிலே (2)\n2. ஏழையின் வியர்வையில் இறைவா உன்\nசிலுவைத் தியாகம் தொடர்கின்றது (2)\nசமத்துவம் எம்மில் வாழ்ந்திட - 2\nஉழைக்கும் கரங்கள் ஒன்றென இணைவது\nவிடியலின் ஆரம்பம் (2)"
    },
    {
      "number": 31,
      "title": "இசைதரும் நரம்பாய் வந்தேன் இதய தெய்வமே",
      "lyrics": "1. கருவினில் தோன்றிடுமுன்னே என்னைத் தேர்ந்துகொண்டாய்\nகரங்களில் என்னைப் பொறித்து என்றும் காத்து வந்தாய் (2)\nஎன் பெயர் சொல்லி என்னை நீ அழைத்தாய்\nபணிவிடை செய்திடவே (2)\nமறவேன் மறவேன் உந்தன் பணியைத்\nதொடர்வேன் தொடர்வேன் உந்தன் வழியை\n2. வாழ்வு தரும் உந்தன் வார்த்தையை எங்கும் எடுத்துரைப்பேன்\nவார்த்தையை வாழ்வாக்கி என்றும் வாழ்ந்திடுவேன் (2)\nஎளியோர் வாழ்ந்திட தாழ்ந்தோர் உயர்ந்திட\nஎந்நாளும் உழைத்திடுவேன் (2) - மறவேன் ... ... ..."
    },
    {
      "number": 32,
      "title": "இதயத் துடிப்பில் உணர்வேன்",
      "lyrics": "1. கண்ணின் மணிபோல் காக்கும் தெய்வம்\nஉன்னையன்றி வேறில்லை\nஆயன் போல வழியைக் காட்ட உன்னையன்றி வேறில்லை\nஉனையே அழைத்து ஓடிவந்தேன் சிறகைவிரித்து அணைப்பாயே\nஉமது கரத்தை இறுகப் பிடித்தே இடறல் தவிர்த்து காப்பாயே\n2. அன்பு என்னும் அமுதம் ஊட்ட உன்னையன்றி வேறில்லை\nதனிமைத் துயரில் நண்பர் உறவால் உன்னையன்றி வேறில்லை\nஉனது கருணைப் பார்வை போதும் வாழ்வில் எல்லாம் கைகூடும்\nஉனது சிறிய வார்த்தை போதும்\nஏங்கும் உள்ளம் நலம்பெறும்"
    },
    {
      "number": 33,
      "title": "இதயம் பாடும் பாடலுக்கு ராகம் இல்லையே",
      "lyrics": "1. வாழவைப்பதும் எந்தன் இயேசு நாமம் தான்\nவளமை சேர்ப்பதும் எந்தன் இயேசு நாமம் தான்\nகவலை தீர்ப்பதும் எந்தன் இயேசு நாமம் தான்\nகதியில் சேர்ப்பதும் எந்தன் இயேசு நாமம் தான்\n2. இன்னல் அழிப்பதும் எந்தன் இயேசு நாமம் தான்\nஇனிமை அளிப்பதும் எந்தன் இயேசு நாமம் தான்\nசக்தியைத் தருவதும் எந்தன் இயேசு நாமம் தான்\nசகலமும் வாழ்வில் எந்தன் இயேசு நாமம் தான்"
    },
    {
      "number": 34,
      "title": "இதயமே இதயமே மெல்லத் திறந்து பேசும் இதயமே (2)",
      "lyrics": "1.  நிலைத்து வாழும் சொந்தமாய் நீ போதும் எந்தன் வாழ்வினில்\nபிரிந்து போய் மனம் வாடும்போது நீதான் எந்தன் ஆறுதல்\nஎண்ணம் உலகை நாடும்போது\nஉந்தன் கிருபை என்னைத் தாங்கும்\nஎந்தன் வாழ்வு மலர்ந்திட - உம்\nஒரு சொல் போதுமே இறைவா ஒரு சொல் போதுமே\n2. நினைவில் ஆடும் நிஜங்களாய் நீ வேண்டும் எந்தன் ஜீவனில்\nஇருளே நான் வாடும்போது ஒளியாய் வா என் வாழ்விலே\nபாவம் என்னைச் சூழும்போது பாதையாய் என் வாழ்வில் வா வா\nஉனில் நானும் வாழ்ந்திட - உம்\nஒரு சொல் போதுமே இறைவா ஒரு சொல் போதுமே"
    },
    {
      "number": 35,
      "title": "இமைப் பொழுதேனும் எனைப் பிரியாமல்",
      "lyrics": "1. இயேசுவே உமது பெயரைச் சொன்னாலே\nஇதயத்தில் கவலைகள் மறையுதையா\nநெஞ்சினில் உமையே நினைக்கின்ற போது\nஉள்ளத்தில் அமைதி பிறக்கின்றது (2)\nநலம் தரும் நல்லவரே எழுந்திங்கு வாருமையா\nகுறைவில்லா புதுவாழ்வு தருபவர் நீரல்லவா\nஆயிரம் ஆயிரம் பாடல்கள் பாடி\nஆண்டவா உம்மைத் துதிக்க வந்தேன்\n2. கானத்தை இழந்த பாடலைப்போல\nஉனை நான் பிரிந்தேன் வாழ்க்கையிலே\nஉன் திரு வார்த்தையை தியானிக்கும் போது\nபலன் தரும் நல்ல நிலமானேன் (2)\nஆகாய கங்கையைப் போல் அருள் மழை பொழிபவரே\nபூமழை தூவி உந்தன் பொற்பாதம் பணிந்து வந்தேன்\nகண்மணி போல் என்னைக் காக்கும் ராஜா\nகானங்கள் இசைத்துத் துதிக்க வந்தேன்"
    },
    {
      "number": 36,
      "title": "இயற்கையின் அதிசயம் அது இறைவனின் கலைநயம்",
      "lyrics": "1. தூரத்து மேகக் கூட்டங்கள் தூறல் போட்டுப் பாடுங்கள்\nதாகம் கொண்ட ஓடைகள் தாளம் போட்டு வாருங்கள்\nவிந்தைகள் செய்யும் இறைவனின் அருளை\nசிந்தையில் ஏற்றித் தினம் தொழுவோம்\nகண்ணில் காணும் காட்சிகள் எல்லாம்\nகடவுள் கருணைக் காவியம் - எனவே ... ...\n2. கானத்துக் குயிலின் கீதங்கள் காற்றில் தவழ்ந்து வாருங்கள்\nபச்சை வண்ணச் சோலைகள் பாக்கள் பாடி வாருங்கள்\nவிந்தைகள் ..."
    },
    {
      "number": 37,
      "title": "இயேசு இயேசு என்று அழைத்து பேசு பேசு உன் கதையை",
      "lyrics": "1. வாழ்வாய் வழியாய் உயிராய் மண்ணில்\nசுடராய் அணையா ஒளியாய் (2)\nவந்தார் மாபரன் இயேசு உயிர் தந்துன்னை மீட்டார் இயேசு\nகல்வாரி சிகரமதில்\n2. பாவிகள் நம்மை மீட்கவே உலகில்\nஆதவனாய் உயிர்த்தெழுந்தார் (2)\nபோதனைகள் பல தந்து நம்மை\nவேதனையை விட்டு எழச் செய்தார் - கல்வாரி சிகரமதில்"
    },
    {
      "number": 38,
      "title": "இயேசு என்னும் நாமம் பேசுகின்றபோது",
      "lyrics": "1. நான் மீட்பளிக்கும் மகிழ்வு கொண்டேன்\nவான்வீட்டவரின் அழைப்பைக் கேட்டேன் (2)\nபெற்றப் பெரும்வாழ்வைப் பகிர்ந்து கொள்கவென்று\nபேசியவர் அனுப்பிவைத்தார் தன் ஆவியரும் உயிரும் தந்தார்\n2. என் உள்ளமெல்லாம் கொள்ளை கொண்டார்\nதன் இல்லம் அதை அங்கு கண்டார் (2)\nஇயேசுவும் நானும் மானிடர் யாவரும்\nசேர்ந்தங்கே வாழ்ந்திருப்போம் சகோதரராய் வாழ்ந்திருப்போம்"
    },
    {
      "number": 39,
      "title": "இயேசு என்னை அன்பு செய்கின்றார் -2",
      "lyrics": "1. தனிமை என்னும் நாள்களில் என்னைத் தவிக்க வைத்ததுவே\nதவறு செய்த நேரத்தில் மனம் பதறித் துடித்ததுவே (2)\nஇனியும் வாழ்வு கிடைக்குமோ என்று கலங்கித் தவித்து நின்றேன்\nஇதயம் தேடும் தலைவனே நான் காணத் துடிக்கின்றேன்\nதாயைப்போல தேடி வந்து என்னை அணைத்தாரே\nதழுவி அணைத்தாரே\n2. உறவுகள் என்னை வெறுத்தபோது உள்ளம் கலங்கி நின்றேன்\nஉண்மைக்காக உழைத்த நேரம் உறவில் தேடி வந்தேன் (2)\nஎன்றும் மாறா இறைவனை நான் காண வேண்டி நின்றேன்\nஏழை வாழ்வில் ஏற்றம் காண ஏங்கிக் காத்து நின்றேன்\nஇரக்கம் பொழியும் இறைவன் என்னை தேடி வந்தாரே\nஅன்பைப் பொழிந்தாரே"
    },
    {
      "number": 40,
      "title": "இயேசு எனது இறைவன் என்று எடுத்துச் சொல்லுவேன்",
      "lyrics": "1. மாந்தர்களே மகிழுங்களே ஆ... 2\nமன்னன் இயேசு நம்மை என்றும்\nகண்ணின் மணிபோல் காக்கும்போது\nஎன்ன வேண்டும் இன்னும் வேண்டிட\n2. வானோர்களே வாழ்த்துங்களே ஆ...2\nவாக்கினாலே யாவும் ஆக்கும் வல்ல தேவன் இயேசு என்று\nசொல்ல வேண்டும் தொல்லை தீர்ந்திட"
    },
    {
      "number": 41,
      "title": "இயேசு நாதர் கூறுகிறார் இதைக் கொஞ்சம் கேளுங்கள்",
      "lyrics": "1. மாசறு பொன் மனம் படைத்தவன் தானே\nஉலகில் முழுமனிதன் (2) புவி\nமாந்தருக்காக தியாகங்கள் செய்பவன்\nமனிதருள் அவன் புனிதன் - 2\n2. ஆசையை வென்றவன் அகிலத்தை வென்றவன்\nஆவான் இது உண்மை (2) நல்\nஅமைதியைக் கெடுக்கும் மனச் சுமைக் குறைந்தால்\nஆயிரம் வரும் நன்மை - 2"
    },
    {
      "number": 42,
      "title": "இயேசு நாமம் பாடப் பாட இனிமை பொங்குதே -அற்ர்",
      "lyrics": "1. ஓங்கும் குரலைக் காக்க வேண்டும் உன் நாமம் பாடவே -2\nஎன் உள்ளம் தேறவே என் தாகம் தீரவே\nஉன்னன்பில் வாழவே என் தேவா தேவா வா\n2. ஏங்கும் விழிகள் தேற்ற வேண்டும் வான் தீபம் காணவே - 2\nஉன்னன்பில் வாழவே உன்னோடு சேரவே\nஎன்னில் நீ வாழவே என் தேவா தேவா வா"
    },
    {
      "number": 43,
      "title": "இயேசுவின் திருநாம கீதம் என் நெஞ்சிலே எந்நாளுமே",
      "lyrics": "1. நான் பாடும் பாடல் நானிலம் எங்கும் எதிரொலித்திட வேண்டும்-2\nஉள்ளம் உடைந்தோர் உவகை இழந்தோர்\nஉணர்வு பெறவேண்டும் உவகை பெறவேண்டும் - 2\n2. பலகோடிப் புதுமைகள் செய்தது இயேசுவின்\nஇணையில்லா திருநாமம் (2)\nவாழவைப்பதும் வாழ்விக்கப் போவதும்\nஅருள்தரும் ஒரு நாமம் இயேசுவின் திருநாமம் - 2"
    },
    {
      "number": 44,
      "title": "இயேசுவே இத்தரணியெங்கும் உன்னைக் காண்கின்றேன்",
      "lyrics": "1. காலைநேரம் கீழைவானில் வந்தனம் காண்கின்றேன்\nமாலை ஆதவன் மறையும் வேளை வதனம் பார்க்கிறேன் (2)\nவானம் கருத்து மேகம் திரண்டு\nபொழிய உன்னன்பில் நனைகின்றேன் (2)\nவானம்பாடி கானம் பாட தென்றலில் உன்னை உணர்கிறேன் -2\n2. அன்பர் உருவில் அருகே வந்து தொட்டு அணைக்கிறாய்\nஅன்னை வடிவில் இன்னல் தீர்க்க என்றென்றும் விளிக்கிறாய் (2)\nநீதிக்காக நாளுமிங்கே வாழ்வோர் நெஞ்சில் உயிர்க்கிறாய் -2\nபாதையில் அன்பு வார்த்தை கேட்டு\nஅன்பரின் கண்களில் சிரிக்கிறாய் - 2"
    },
    {
      "number": 45,
      "title": "இயேசுவே உந்தன் வார்த்தையால் வாழ்வு வளம் பெறுமே",
      "lyrics": "1. தீமைகள் தகர்ந்தொழிந்திடும் உன் வார்த்தை வலிமையிலே\nபகைமையும் சுய நலன்களும் இங்கு வீழ்ந்து ஒழிந்திடுமே (2)\nநீதியும் அன்பு நேர்மையும் பொங்கி நிறைந்திடுமே\nஇயேசுவே என் தேவனே உன் வார்த்தை ஒளிர்ந்திடுமே\n2. நன்மையில் இனி நிலைபெறும் என் சொல்லும் செயல்களுமே\nநம்பிடும் மக்கள் அனைவரும் ஒன்றாகும் நிலைவருமே (2)\nவென்றிடும் புது விந்தைகள் உன்னைப் புகழ்ந்திடுமே\nஇயேசுவே என் தெய்வமே உன் வார்த்தை ஒளிர்ந்திடுமே"
    },
    {
      "number": 46,
      "title": "இயேசுவே உயிர் ஆற்றலே புவியை இயக்கும் புனிதன் நீ-2",
      "lyrics": "1. இருளில் விழுந்து மடியும்பொழுது அறிவொளி தரும் தந்தை நீ\nதுயரின் பிடியில் துவளும் நொடியில் ஆறுதல் தரும் தாயும் நீ (2)\nதனிமை போக்கும் உறவும் நீ இனிமையாக்கும் இறையும் நீ\nமனதில் ஒலிக்கும் கவலைக்கடலை அகற்றும் அருளும் நீ\n2. வாழ்வை மறுக்கும் தீமையை விரைந்து ஒழிக்கும் வீரம் நீ\nஎளியோர் வாழ்வு புவியில் புலர உழைத்து மகிழும் தியாகம் நீ\nநீதி கேட்கும் வன்மை நீ நன்மை நாடும் தூய்மை நீ\nஉண்மை எங்கும் மலர உதவும் மக்கள் சக்தியும் நீ"
    },
    {
      "number": 47,
      "title": "இயேசுவே உன் அருகில் அமர நானும் வருகின்றேன்",
      "lyrics": "1. எளியோர்க்கு நற்செய்தி நானாகவும்\nஅடிமை மக்கள் விடுதலை பெற்றிடவும்\nநலிவடைந்தோர் நல்வாழ்வு அடைந்திடவும்\nஅமைதியற்றோர் அமைதியில் நிலைபெறவும்\nஉன்னோடு உன்னில் என்றும் வாழ்ந்திடவும்\nஉன் பணியை நான் என்றும் செய்திடவும்\nஇறைவா நீ வேண்டும் - 2\n2. வெற்றி பெற்ற மனிதரிலே நானும் மகிழவும்\nமனித மாண்பு என்றும் மலர நான் உழைக்கவும்\nபணிவிடைகள் பலனின்றி பலன் செய்யவும்\nபலன் கருதா கடமை செய்து விருது கொள்ளவும்\nபொருள் தேடும் உலகில் உந்தன் அருள்தேடவும்\nஏழை மனம் என் சுகமும் கண்டிடவும்\nஇறைவா நீ வேண்டும் - 2"
    },
    {
      "number": 48,
      "title": "இயேசுவே உன் வார்த்தை ஒன்றே ஆறுதல் - 2",
      "lyrics": "1. வாய்மையும் நேர்மையும் எனக்கரணாகும்\nஎன்னோடு நீயிருக்க (2)\nவாழ்விலும் தாழ்விலும் நம்பிக்கையாலும்\nஉன்னோடு நான் நடக்க (2)\nஆழ்கடல் கடந்தேன் பாழ்வெளி நடந்தேன்\nதோள்களில் சுமந்து சென்றீர் (2)\nபேரிடர் நேரம் பெருமழைக்காலம் உயிரினைக் காத்துநின்றீர்-2\nஆண்டவரே என் ஒளியாகும் அவரே எனது மீட்பாகும் -2\nஉயிருக்கு அடைக்கலம் அவரிருக்க\nயாருக்கு அஞ்சி நான் நடுங்க வேணும் (2)\n2. தீயோர் வளமுடன் வாழ்வதைக்கண்டு\nதினம் மனம் வெதும்பமாட்டேன் (2)\nகாலடிச் சுவடுகள் கவனித்துக் கொள்வார்\nகலக்கங்கள் கொள்ள மாட்டேன் (2)\nநன்மைகள் நிறைத்து தீமைகள் தகர்த்து\nபுகலிடம் அடித்திடுவார் (2)\nவாழ்வோர் நொடியில் கடவுள் திருமுன்\nநாள்தோறும் நடத்திடுவார் -2 ஆண்டவரே ... ..."
    },
    {
      "number": 49,
      "title": "இயேசுவே என்னிறைவா உமது பாதம் தேடினேன்",
      "lyrics": "1. பழகிப் புரிந்த உயிர்கள் பல விலகிப் பிரிந்து போயின\nநிலவு போல ஒளிர்ந்த முகங்கள் நினைவுகளாய் ஆயின (2)\nநீல வானம் போல என்றும் நிலைக்கும் அன்பு உனதுதான் (2)\nஅன்றும் இன்றும் ஒன்றுபோல என்னை ஏற்றுக்கொள்கிறாய்\nஎன்னை அன்பு செய்கிறாய்\n2. அழுது ஓய்ந்த மனதை உந்தன்\nஅன்பைச் சொல்லித் தேற்றுவேன்\nமெழுகு போன்ற மனதில் இன்னும்\nஉறுதி வேண்டிப் பாடுவேன் (2)\nபொழுதுசாயும் வேளைவர உனது தீபம் ஏற்றுவேன் (2)\nபழுது குறைவு எதுவுமில்லா உனது அன்பில் மகிழுவேன்\nஉனது நாமம் புகழுவேன்"
    },
    {
      "number": 50,
      "title": "இயேசுவே என்னுடன் நீ பேசு",
      "lyrics": "1. உன் திருப்பெயர் நான் பாடிடும் கீதம்\nஉன் திரு இதயம் பேரானந்தம் (2)\nஉன் திருவாழ்வெமக்கருளும் இறைவா இறைவா\nஉன் திருவாழ்வெமக்கருளும்\nஉன் திருநிழலில் நான் குடிகொள்ள\nஎன்றும் என்னுடன் இருப்பாய்\n2. இயேசுவின் பெயருக்கு மூவுலகென்றும்\nஇணையடி பணிந்து தலைவணங்கிடுமே (2)\nஇயேசுவே உம் புகழ் வாழ்க வாழ்க வாழ்க\nஇயேசுவே உம் புகழ் வாழ்க\nஇயேசுவே நீர் என் இதயத்தின் வேந்தன் என்னைத் தள்ளிவிடாதே"
    },
    {
      "number": 51,
      "title": "இரக்கம் நிறைந்த தெய்வமே",
      "lyrics": "1. பொன்னும் பொருளும் எனக்கு இருந்தாலும்\nபெயரும் புகழும் என்னைச் சூழ்ந்தாலும்\nஉதயம் தேடும் மலரைப் போலவே\nஉயிரின் உயிரே உன்னைத் தேடினேன்\nநிலவில்லா வானம்போலவே நீயில்லா வாழ்வும் வாழ்வில்லை\nநம்பிக்கையின் நாயகா நலன்களின் தேவா வா\nவார்த்தை ஒன்று பேசுமே வளங்கள் எல்லாம் கூடுமே\n2. தேடும் உலக செல்வம் நிறைந்தாலும்\nபதவி பட்டங்கள் உயர்வைத் தந்தாலும்\nஅலைகள் ஓயா கடலைப் போலவே\nஅன்பே உனது அருளை வேண்டினேன்\nதாயில்லா குழந்தை போலவே\nதவிக்கின்றேன் ஏக்கம் போக்குமே\nமுழுமுதல் இறைவனே மூவொரு வேந்தனே\nகாலம் கடந்த தேவனே உன் கருணை ஒன்றே போதுமே"
    },
    {
      "number": 52,
      "title": "இளங்காலைப் பொழுதே என் இடம் வாருமே",
      "lyrics": "1. மலர்ச்சோலை பூவெங்கும் வாழ்த்தொன்று பாட\nமன்னா உன் மலர்ப்பாதம் தொழுதேன் ஐயா (2)\nவிண்ணாளும் தேவா வினைபோக்கும் நாதா உன்\nமலர்ப்பாதம் பணிந்தேன் ஐயா - எனை\nஉருவாக்கி உருவாக்கி உனதாக்கும் தேவா\nஉன்னோடு நான் வாழும் காலம் என்னில்\nஇனிதான சுகம் சேர்ந்த நேரம் - இருள் சூழ்ந்த ... ...\n2. இனம்புரியா இதமான சந்தோசம் உதிக்க\nஇனிதான எண்ணங்கள் இதமாக இருக்க (2)\nஉனைத்தேடி வந்தேன் உன் பதம் நாடி நின்றேன்\nஎன் உயிரோடு உயிராக வா - எனை\nஉயிராக்கி உயிராக்கி உனதாக்கும் தேவா\nநீயின்றி நான் ஒன்றும் இல்லை - உன்\nநினைவின்றி உறவொன்றுமில்லை - இருள் சூழ்ந்த..."
    },
    {
      "number": 53,
      "title": "இறைச்சமூகமாய் நாங்கள் வாழவே",
      "lyrics": "1. அன்பினைக் கொண்டு பகைமையை வென்று\nபண்புடனே நாங்கள் வாழ்ந்திடவே (2)\nஅடுத்தவர் நலனில் அக்கறை கொண்டு\nஅன்புறவில் நாங்கள் வளர்ந்திடவே (2)\n2. இயேசுவின் வழியில் இலட்சியப் பணியில்\nஇணைந்திருந்து நாங்கள் செயல்படவே (2)\nஇறையாட்சியில் நம்பிக்கை கொண்டு\nஇறைவாக்குப் பணியை யாம் தொடர்ந்திடவே (2)"
    },
    {
      "number": 54,
      "title": "இறைவன் கரங்கள் இசைக்கும் சுரங்கள்",
      "lyrics": "1. வரங்கள் கோடி வழங்கினாலும் வாழவைப்பவராம்\nகுறைகள் கோடி மறைந்து போக நிறைவு தந்தவராம் (2)\nஎன் அன்பு தேவன் அவரேதான் என் ஜீவராகமும் அவரேதான் -2\n2. உதயம் தேட புதியப் பாதை அழைத்து வந்தவராம்\nகால்கள் சோர்ந்து களைத்த நேரம் தோள்கள் சுமந்தவராம் (2)\nஎன் அன்பு தேவன் அவரேதான் என் ஜீவராகமும் அவரேதான் -2"
    },
    {
      "number": 55,
      "title": "இறைவன் நமது வானகத் தந்தை",
      "lyrics": "1. பறவைகள் விதைப்பதும் அறுப்பதுமில்லை\nபத்திரப்படுத்தி வைப்பதுமில்லை (2)\nமறந்துவிடாமல் அவைகளுக்குணவு - 2\nவாரி வழங்கிப் பேணியே காக்கும் - 3\n2. வயல்வெளி மலர்களைப் பாரீர் அவைகள்\nவருந்தி உழைப்பதும் நூற்பதுமில்லை (2)\nமயங்கிட வைக்கும் இவைபோல் சாலமோன் - 2\nமன்னனும் என்றும் உடுத்தியதில்லை - 3"
    },
    {
      "number": 56,
      "title": "இறைவா உன் திருமுன் ஒரு குழந்தைபோல்",
      "lyrics": "1. அன்பைத் தேடும் போது என் தந்தை நீயல்லவா\nஅமுதம் நாடும் போது என் அன்னை நீயல்லவா (2)\nஒரு குறையும் இன்றிக் காத்தாய்\nநல் அன்பை ஊட்டி வளர்த்தாய்\nஉன்னை ஒதுக்கியே வாழ்ந்து நானும்\nஇனி என்ன கைமாறு செய்வேன் -2\n2. மங்கும் வாழ்வை அகற்றி ஒளி தருபவர் நீதானையா\nமனதில் அமைதி பொங்க வழி அருள்பவன் நீதானையா (2)\nஉன்னை என்றும் எண்ணி வாழ்ந்து\nஒருநாளும் பிரியாமல் வளர்ந்து\nஉந்தன் மடியிலே தவழ்ந்து நானும்\nஇனி அப்பா தந்தாய் என்று அழைப்பேன் -2"
    },
    {
      "number": 57,
      "title": "இறைவா எனக்கொரு ஆசை - 2",
      "lyrics": "1. அதிகாலைத்துளி விழும்போது உன் முகம் தெரிந்திடவேண்டும்\nஎழுந்து நான் நடந்திடும்போது உன் கரம் பிடித்திட வேண்டும்\nவீதியில் வலம்வரும் போது\nஉன்துணை உணர்ந்திட வேண்டும் (2)\nதனிமையில் நான் வாடும்போது நண்பனாய் அருகில் வேண்டும்\nஎன் ஆசை ஆசை ஆசை நீயே இறைவா\nஎன் ஆசை ஆசை ஆசை உன் இல்லம் தலைவா (2)\n2. கேள்விகள் எனில் எழும் போது பதில்கள் நீ தரவேண்டும்\nதவறுகள் செய்திடும் போது மன்னிப்பு வழங்கிட வேண்டும்\nநம்பிக்கை தளர்கின்ற போது நெஞ்சுரம் நீ தர வேண்டும் (2)\nவாழ்க்கையின் அசைவினில் எல்லாம்\nஉன் அருள் பொழிந்திட வேண்டும் - என் ஆசை ... ..."
    },
    {
      "number": 58,
      "title": "இறைவார்த்தை கேட்டு இதயத்தில் ஏற்று",
      "lyrics": "1. வாழ்வுதரும் வார்த்தை தானே வழிகாட்டிடும் வல்லமைதானே 2\nவேறென்ன வேண்டும் வேதனைகள் போக்க\nவிரும்பாத மனங்கள் விழிநீரைச் சுமக்கும்\nவாழ்வாகும் வார்த்தை அவரே\nவழிபாட்டில் வரம் கேட்டு நிற்போம் -2\n2. உண்மை சொல்லும் உந்தன் வார்த்தை\nஉறவைப் பேணும் உணர்ந்தோம் என்றால் (2)\nஉருவாக்கும் எம்மை உம் சொல்லில் வாழ்ந்தால்\nஊரெங்கும் அமைதி உன்னாலேதானே என் இயேசு தெய்வமே\nஎனதாக மாறு எல்லாமேயாகு - 2"
    },
    {
      "number": 59,
      "title": "இன்பக் கனவொன்று நான் கண்டேன்",
      "lyrics": "1. இயேசுவின் அருகினில் ஏழைகள் அமரக் கண்டேன் இறை\nஅன்பினில் அகிலமே ஒன்றென உணர்ந்து நின்றேன் (2)\nபிறர்க்கென வாழ்ந்திடும் மனிதர்கள் பலரைக் கண்டேன் - 2\nபிறர்நலம் பேணிடும் பணியில் எனை இணைத்தேன்\nஎந்தன் வாழ்வின் பொருள் அறிந்தேன்\n2. அன்பே அனைவர்க்கும் ஆக்கம் என அறிந்தேன் - அகச்\nசுதந்திரமே எங்கும்  ஒளியெனக் கண்டு கொண்டேன் (2)\nநீதியின் பாதையில் யாவரும் நடக்கக் கண்டேன் - 2\nநிதமும் புதுமை வாழ்வில் சேரக்கண்டேன்\nஅன்பின் நிறைவை நான் கண்டேன்"
    },
    {
      "number": 60,
      "title": "உங்களிடையே அப்படி இருக்கக் கூடாது - 2",
      "lyrics": "1. பளுவான சுமையைக் கட்டி தோளினில் வைப்பார்\nதம்மை தலைவர்கள் என்பார்\nதன் விரலாலும் அசைத்துக்கூட பார்த்திடமாட்டார் (2)\nபண பலத்தால் பாமரரை அடக்கி ஆளுவார்-2\nதம்மை முதலாளி என்பார் - பணம்\nபதவிக்காக மனிதரையே விலை பேசிடுவார்-2\n2. சாதி என்ற கொடுமையினால் மனிதரைப் பிரிப்பார்\nதம்மை உயர்ந்தவர் என்பார்\nஏழை மனிதர்களை மிருகமாக நடத்திட செய்வார் (2)\nமதத்திற்காக மனிதனையே சூறையாடுவார் -2\nதம்மை கடவுள் என்பார்-  கொடும்\nமதவெறியால் மனிதனையே ஏமாற்றிடுவார்-2"
    },
    {
      "number": 61,
      "title": "உங்களுக்குச் சமாதானம் - 2",
      "lyrics": "1. படைப்பிற்கெல்லாம் சமாதானம்\nபகைவர்க்கெல்லாம் சமாதானம் (2)\nபரமன் தந்த சமாதானம் நம்மை\nபாரில் வாழவைக்கும் சமாதானம் (2)\nசமாதானம் நமக்குச் சமாதானம் - 4\n2. பிறமத சகோதரர்க்குச் சமாதானம்\nபிறமொழி பேசுவோர்க்குச் சமாதானம் (2)\nபிற இன நண்பர்க்குச் சமாதானம் நம்மை\nபிரிந்து செல்பவர்க்கும் சமாதானம் (2)\nசமாதானம் நமக்குச் சமாதானம் - 4"
    },
    {
      "number": 62,
      "title": "உதிர்ந்து போன பூவானேன் உடைந்துவிட்ட கலமானேன்",
      "lyrics": "1. பூத்திருக்கும் பூக்களெல்லாம் இன்பம் தரும் என்றிருந்தேன்\nபாய்ந்து வரும் அருவியெல்லாம்\nபாச மழை பொழியும் என்றேன் (2)\nஅத்தனையும் பொய்த்துவிட்ட\nநிலை உணர்ந்து உனையடைதேன் ஆ (2)\nஇறைவா உன்னில் நான் சரணடைந்தேன்\n2. அயலானின் வாழ்வினிலே அன்பைத் தர நான் மறந்தேன்\nதேடிவந்த நண்பரிலே நன்மை செய்ய நான் மறுத்தேன் (2)\nஉடன் இணையா பெற நினைக்கும் தாழ்நிலையை\nஉணர்ந்து விட்டேன் ஆ...(2)\nஇறைவா உன்னில் நான் சரணடைந்தேன்"
    },
    {
      "number": 63,
      "title": "உம்மிடம் அடைக்கலம் புகுந்தேன் இறைவா",
      "lyrics": "1. அன்பு செய்த உள்ளங்கள் அகன்று போகலாம்\nஅழுகையும் கண்ணீரும் சொந்தமாகலாம்\nநம்பிச் சென்ற மனிதர்கள் நகைத்து ஒதுங்கலாம்\nதனிமையும் வெறுமையுமே என்றும் தொடரலாம்\nஇறைவா நீ என்னைக் கைவிடாய்\nதுணையாய் நீ என்னுள் உறைந்திட்டாய்\nஆறுதலாய் நீ இருக்க அச்சமின்றி வாழுவேன்\n2. உண்மை நெறியில் செல்வதால் உலகம் வெறுக்கலாம்\nஉரிமை காக்க உழைப்பதனால் உயிரைச் சிதைக்கலாம்\nபொதுநலனைப் பேணுவதால் பெயரை இழக்கலாம்\nவேதனையும் நெருக்கடியும் வாழ்வில் நிலைக்கலாம்\nஇறைவா நீ ... ..."
    },
    {
      "number": 64,
      "title": "உம்மை நான் நேசிக்கின்றேன் இறைவா இறைவா",
      "lyrics": "1. வானம் பூமி கடல் யாவும் நேசிக்கின்றேன் இறைவா\nகானம் பாடும் பறவைகளை நேசிக்கின்றேன் இறைவா\nஅதிகாலை பனிப்பொழிவை நேசிக்கின்றேன் இறைவா\nஅழகு மலர்கள் புல்வெளிகள் நேசிக்கின்றேன் இறைவா\nஉன் புகழ் உரைக்கின்றேன் உதயம் ஆகிறாய் - 2\nஉன் பதம் பணிகின்றேன் ஒளி விளக்காகிறாய்\nஅழகிய எம் உலகை அணைத்துக் காத்திடவே\nஅன்பால் நிறைத்திடவே ஆற்றல் தருகின்றாய்\nஇறைவா இறைவா உயிரான இறைவா உடன்வாழும் இறைவா\n2. கதிரவனை முழுநிலவை நேசிக்கின்றேன் இறைவா\nதவழும் நதி வீசும் தென்றல் நேசிக்கின்றேன் இறைவா\nநீலவானில் நீந்தும் மேகம் நேசிக்கின்றேன் இறைவா\nவான் பொழியும் மழைப்பொழிவை நேசிக்கின்றேன் இறைவா\nஇயற்கையில் சங்கமித்து உன்னைக் காணுகின்றேன் - 2\nஇறையுன் படைப்போடு ஒன்றாய்ப் பாடுவேன்\nஎல்லா உயிர்களுமே என்றும் வாழ்ந்திடணும்\nஎல்லா மாந்தருமே மகிழ்வைக் கண்டிடணும்\nஇறைவா இறைவா உயிரான இறைவா உடன்வாழும் இறைவா"
    },
    {
      "number": 65,
      "title": "உம்மைப் பற்றிக்கொள்ள வேண்டும் இயேசுவே",
      "lyrics": "1. ஐயா என் மகளுக்கு உயிர் பிச்சை தாரும் -2\nஎன்றும் உம்மைப் பின்தொடர்ந்த பெண்மணியைப் போல நானும்\n2. அன்பே என் மகனே எங்கெல்லாம் தேட -2\nஎன்றும் உம்மை அள்ளிக்கொண்ட அன்னைமரி போல நானும்\n3. தாவீது நீர் செல்லும் இடம் நானும்கூட வருவேன் -2\nஎன்றும் குணம் அடைந்திட்ட குருடனைப் போல நானும்\n4. ஐயா உன் கருணைக்கு சிலுவைப் பரிசா -2\nஎன்றும் கண்ணீர் வடித்திட்ட கண்களைப் போல நானும்"
    },
    {
      "number": 66,
      "title": "உருதந்து உயிர்தந்து தினம் காப்பவா",
      "lyrics": "1. எப்போதும் உன் நினைவென சொல்லும் உன் விழிகள்\nஎனதன்பு பரந்ததென சொல்லும் உன் கரங்கள் (2)\nஉன்னோடு நடப்பது நான் என சொல்லும் உன் கால்கள் - 2\nஎன் குரல் உன் எதிர்பார்ப்பு சொல்லும் உன் செவிகள் - 2\n2. எளியோர்க்கு நற்செய்தி சொல்லும் உன் மொழிகள்\nநலிந்தோரை தினம்நாடிச் செல்லும் உன் வழிகள் (2)\nஉன் வார்த்தை என் வாழ்வில் தரமான நல்விதைகள் - 2\nஒன்றல்ல நூறாக தருவோமே கனிகள் - 2"
    },
    {
      "number": 67,
      "title": "உள்ளத்தின் ஆழத்தில் ஒரு சந்தோசம்",
      "lyrics": "1. உள்ளக் கதவைத் திறந்து வைத்து\nஉந்தன் குரலைக் கேட்கின்றேன்\nஉனது இனிய மொழியும் எனிலே நம்பிக்கை தீபங்கள் ஏற்றுதே(2)\nஉன்வழி தொடரவே தயக்கமோ தடுக்குதே\nதயக்கமும் நீங்கினால் தடைகளே இல்லையே\nஅன்பே இறைவா அருளைப் பொழிவாயே\n2. உந்தன் நினைவாலே உயிரை வளர்க்க\nஅன்பால் இதயம் துடிக்கணும்\nமனித இதயக் காயங்கள் மறைய\nஎன் வாழ்வே மருந்தாய் மாறணும் (2)\nநண்பர்கள் சூழவே என் சுயநலம் மறையணும்\nஉறவுகள் நிலைக்கவே தியாகத்தில் வளரணும்\nஅன்பே இறைவா அருளைப் பொழிவாயே"
    },
    {
      "number": 68,
      "title": "உறவெல்லாம் நீயே என் உணர்வெல்லாம் நீயே",
      "lyrics": "1. விண்வாழும் தெய்வம் என் உள்ளம் தேடி\nதன் வாழ்வைத் தாழ்த்தி வந்திடும் வேளை\nஎன் வாழ்வில் இதுதானே பொன்னான திருநாள்\nஎன்னென்ன ஆனந்தம் இதுவே சந்தோசம்\nஎனைக் காக்கும் தெய்வம் நீரன்றோ தேவா - 2\nஉனைப் போன்ற உறவு இவ்வுலகத்தில் இல்லை\n2. இறைவா என் ஆன்மாவின் உயிர் காக்கும் விருந்தாய்\nவிரைவாய் நீ வருவாயே நோய் தீர்க்கும் மருந்தாய்\nஒருபோதும் உனைவிட்டுப் பிரியாத உறவாய்\nஉன் பாதம் அமர்ந்து உன் மொழி கேட்பேன்\nஉயிருள்ள நாள்வரை உமக்காக வாழ்வேன் - 2\nஉனைப் போன்ற உறவு இவ்வுலகத்தில் இல்லை"
    },
    {
      "number": 69,
      "title": "உறவே மனிதம் உறவே புனிதம்",
      "lyrics": "1. பிறக்கும் போது உலகில் நாமும் தேடி வந்ததென்ன\nஅன்புச் செல்வம் அல்லவா\nஇறக்கும்போது இங்கிருந்து எடுத்துச் செல்வதென்ன\nஉறவு ஒன்றே அல்லவா (2)\nதன்னை வழங்கும் தியாகமாகவே\nதெய்வம் கண்களில் தெரியும் நேரிலே\nபிறருக்காக ஆற்றும் பணியிலே\nபிறப்பின் மேன்மை புரியும் பாரிலே\nவாழுவோம் அன்பிலே பண்பிலே\nவளருவோம் உறவிலே மனித நிறைவிலே\n2. ஏற்றத் தாழ்வு அகற்றி வாழ்ந்தால் மகிழ்வு இல்லையா\nஎங்கும் வளமை இல்லையா\nமக்கள் கைகள் இணைந்தால் ஆற்றல் பிறப்பதில்லையா\nமாற்றம் நிகழ்வதில்லையா (2)\nஅன்பு நீதி நெறியில் நிலைத்தால்\nஆவோம் இன்பக் குடும்பமாகவே\nசுவர்கள் வீழ்த்தி பாலம் அமைத்தால்\nசுடரும் அமைதி உலகமாகவே\nகளைவோம் பிரிவையே பிளவையே\nகாண்போம் உறவையே வாழ்வின் நிறைவையே"
    },
    {
      "number": 70,
      "title": "உன் கரத்தோடு என் கரம் சேர்த்து",
      "lyrics": "1. மழலை மலர்கள் உனது மடியில்\nமகிழ்ந்து ஆடிட நான் காண்பேன்\nவளர்ந்த பிறகும் குழந்தை உள்ளம்\nவேண்டுமென்றே வரம் கேட்பேன் - 2\nஉன் ஒளியாலே வளர்ந்திடுவேன்\n2. வயல்வெளிமலர் அழகின் ஒளியில்\nவள்ளல் தன்மையை நான் காண்பேன்\nதயவு மிகுந்த தந்தையை நம்பி\nபயமில்லாமல் நான் நடப்பேன் -2\nஉன் ஒளியாலே வளர்ந்திடுவேன்\n3. கதறும் விதவை கண்ணீர் கண்டு\nகலங்கும் உந்தன் முகம் பார்த்தேன்\nசிதைந்த இதயங்கள் சிந்தும் கண்ணீர்\nசிந்தையில் விழ சிலிர்த்திடுவேன்  -2\nஉன் ஒளியாலே வளர்ந்திடுவேன்"
    },
    {
      "number": 71,
      "title": "உன் கையில் என் பெயரெழுதி இறைவா",
      "lyrics": "1. என் கண்ணில் உந்தன் வடிவெழுதி\nஇம்மண்ணில் உந்தன் அடிதொழுது (2)\nபித்தனாய் என்னை அலையவிட்டாய் - உன்\nபக்தனாய் என்றும் தொடரவிட்டாய் (2)\n2. என் கண்ணீரில் உந்தன் பாதம் கழுவி\nஉன் மலர்பதத்தில் என் இதழ் பதித்து (2)\nஉள்ளத்தை உடைத்து வார்த்துவிட்டேன் உன்\nஇல்லத்தை அடைந்து உயர்ந்துவிட்டேன் (2)"
    },
    {
      "number": 72,
      "title": "உன் திருயாழில் என் இறைவா பல பண்தரும் நரம்புண்டு",
      "lyrics": "1. யாழினை நீயும் மீட்டுகையில் - இந்த\nஏழையின் இதயம் துயில் கலையும் (2)\nயாழிசைக் கேட்டுத் தனை மறந்து  - 2 உந்தன்\nஏழிசையோடு இணைந்திடுமே இணைந்திடுமே\n2. விண்ணகச் சோலையில் மலரெனவே - திகழ்\nஎண்ணிலாத் தாரகை உனக்குண்டு (2)\nஉன்னருட் பேரொளி நடுவினிலே  - 2 நான்\nஎன் சிறு விளக்கையும் ஏற்றிடுவேன் ஏற்றிடுவேன்"
    },
    {
      "number": 73,
      "title": "உன் திருவீணையில் என்னை ஒரு நரம்பென",
      "lyrics": "1. தூசு படிந்த நரம்பு என்று என்னை வெறுத்து விடாதீர்\nமாசுநிறை நீதிமனிதன் என்று உம்உறவை நிறுத்தி விடாதீர் (2)\nஎன் இயேசுவே என் தெய்வமே என்னோடு நீ பேச வேண்டும்\nஉம் வார்த்தையில் தினம் நானும் உயிர் வாழ வேண்டும்\nஇறைவா இறைவா இறைவா இறைவா - 2\n2. தீராத சோகத்தில் நான் மூழ்கும்போது சுமை தாங்கி நீதானையா\nஆறாத சொல்லால் அடிவாங்கும் போது இடிதாங்கி நீதானையா (2)\nஎன் தலைவா என் துணைவா என் தனிமை நீ நீக்க வேண்டும்\nஉம் பார்வையால் என் விழி ஒளி பெற வேண்டும்\nஇறைவா இறைவா இறைவா இறைவா - 2"
    },
    {
      "number": 74,
      "title": "உன் நாமம் சொல்லச் சொல்ல என் நெஞ்சம் மகிழுதையா",
      "lyrics": "1. மாணிக்கத் தேரோடு காணிக்கை தந்தாலும் உனக்கது ஈடாகுமா-2\nஉலகமே வந்தாலும் உறவுகள் நின்றாலும் உனக்கது ஈடாகுமா\n2. தேனென்பேன் பாலென்பேன் தெவிட்டாத சுவையென்பேன்\nஉன் நாமம் என்னென்பேன் (2)\nநிறையென்பேன் இறையென்பேன் நீங்காத நினைவென்பேன்\nஉன் நாமம் என்னென்பேன்"
    },
    {
      "number": 75,
      "title": "உன்னிடம் உன்னிடம் இன்றுநான் கொஞ்சம் பேசவேண்டும்",
      "lyrics": "1. நடந்தது கடந்தது பார்த்தது கேட்டது எண்ணத்தில் ஆயிரம்\nஆசைவெள்ளம் - ஏக்கத்தில் உன்னிடம் உள்ளம் துள்ளும்\nஆறுதலே ஆதரவே கானம் நீ என்னிடம் பேசிவிடு\n2. மலர்ந்தது மணந்தது மறைந்தது மடிந்தது\nவிரக்தியின் வேதனை சொல்லிடணும்\nவிடியலின் வேந்தனைக் கண்டிடணும்\nஅழகழகாய் அத்தனையும் ஆசையில் உன்னிடம் பகிர்ந்திடணும்"
    },
    {
      "number": 76,
      "title": "உன்னை நம்பி வாழும் போது உறுதிபெறுகிறேன்",
      "lyrics": "1. என்னை மட்டும் நம்பும் போது இடறி விழுகிறேன்\nஎழுந்து நடக்க முடியாமல் தவழ்ந்து தவிக்கிறேன் (2)\nஎன்னுள் வாழும் உன்னை நம்பி எழுந்தடி வைப்பேன் -2\nஇனி இமயமென தடைவரினும் எளிதாய்க் கடப்பேன்\nஎளிதாய்க் கடப்பேன் - நான் எளிதாய்க் கடப்பேன்\n2. இருளின் சக்தி எந்தன் வாழ்வைப் பணியச் சொல்லுதே\nஇறைவா உன் நினைவு என்னைத் துணியச் சொல்லுதே (2)\nஉன்சொல்லின் உறுதியில் நான் பயணம் செல்லுவேன் -2\nஉண்மை அன்பு நீதியில் நான் என்றும் வாழுவேன்\nஎன்றும் வாழுவேன் - நான் என்றும் வாழுவேன்"
    },
    {
      "number": 77,
      "title": "உன்னை விட்டு விலகுவதில்லை",
      "lyrics": "1. தாய் உன்னை மறந்திட்ட போதும்\nநான் உன்னை விட்டு விலகுவதில்லை (2)\nசேயுன்னை மறந்திட்ட போதும்\nநான் உன்னை விட்டு விலகுவதில்லை (2)\nநீயென்னை மறந்திட்ட போதும் - 2\nநான் உன்னை விட்டு விலகுவதில்லை - 2\n2. ஊரெல்லாம் உன்னைப் பழித்தாலும்\nநான் உன்னை விட்டு விலகுவதில்லை (2)\nபாரெல்லாம் உன்னை நகைத்தாலும்\nநான் உன்னை விட்டு விலகுவதில்லை (2)\nசீரெல்லாம் உன்னைப் பிரிந்தாலும் - 2\nநான் உன்னை விட்டு விலகுவதில்லை - 2"
    },
    {
      "number": 78,
      "title": "உனக்காக இனிவாழ முடிவெடுத்தேன்",
      "lyrics": "1. வாழ்வும் வழியும் ஒளியும் ஆனவர்\nமாறாத அன்பும் இரக்கமும் உடையவர்\nஇறைமகன் இயேசுவே என் வாழ்வின் மையம் - 2\nஎன்றே ஏற்றிட முடிவெடுத்தேன்\n2. தீமைகள் பாவங்கள் விலக்கிடவும்\nதெய்வீக அன்பினை உணர்ந்திடவும்\nஇறைவனில் இரண்டறக் கலந்திடவும் - 2\nஇதயத்தின் ஆழத்தில் முடிவெடுத்தேன்"
    },
    {
      "number": 79,
      "title": "உனக்காக நான் வாழத் துடிக்கின்றேன்",
      "lyrics": "1. கடல்கீதங்கள் உனை பாடினால் உன் கவியாக நான் மாறுவேன்\nஇளந்தென்றல் காற்று இசையாகினால்\nஎன் இதழோரம் சுதி மீட்டுவேன்\nஅருள் தீபம் எனில் ஏற்ற உளம் வாருமே\nவரம் ஈந்து எனைக் காத்து வழிகாட்டுமே\nபடைப்போடு நான் சேர்ந்து உனைப் போற்றுவேன்\n2. பனிதூவும் இளங்காலை சிறுபூவினில்\nஒரு இதழாக நான் மாறுவேன்\nநதியோரம் தலைசாய்க்கும் சிறுநாணலாய்\nஉன் விழியோரம் அருள் தேடுவேன்\nபயிர் வாழ உரமாகும் நிலையாகவே\nஉயிர் வாழ உணவாக எனில் வாருமே\nபுது வாழ்வு நான் காண ஒளியாகுமே"
    },
    {
      "number": 80,
      "title": "உனக்காகப் புகழ்கீதம் இசைத்திடுவேன்",
      "lyrics": "1. எளியவர் உரிமைகள் காத்திடவும்\nஅழுகையின் குரல் இங்கே அகன்றிடவும் (2)\nஎன் ஆவி பொருளெல்லாம் அளித்திடுவேன் - 2\nஎன் இறைவா நீ என்னோடு இருப்பதனால்\n2. சிறுமையில் வாழ்வோர் வளம் பெறவும்\nசிறைப்பட்டோர் விடுதலை அடைந்திடவும் (2)\nகுருடர்கள் விழிகொண்டு பார்த்திடவும் -2\nஒளியாக உலகினில் நானிருப்பேன்"
    },
    {
      "number": 81,
      "title": "எத்துணை நன்று என்றும் பேரின்பம் இந்த நம் அவனியிலே",
      "lyrics": "1. கண்ணுக்கு கண் என்றும் பல்லுக்குப் பல் என்றும்\nபகைமை மறந்திடுவோம்\nநம் அயலாருக்கும் பகைவர் யாவர்க்கும்\nஅன்பினைப் பொழிந்திடுவோம் (2)\nஇப்படிச் செய்வதால் விண்ணகத் தந்தையின்\nபிள்ளைகள் எனப்படுவோம் - நாம் (2)\n2. பிறப்பால் உயர்ந்தோர் தாழ்ந்தோர் என்னும்\nபெருமை அகற்றிடுவோம்\nஉழைப்பால் உயர்வோம் உள்ளதைப் பகிர்வோம்\nஉறவில் வாழ்ந்திடுவோம் (2) - இப்படி..."
    },
    {
      "number": 82,
      "title": "எந்தன் இதய கானம் என்றும் உன்னைப் பாடும்",
      "lyrics": "1. காலையில் பண்பாடும் பறவைக் கூட்டங்கள்\nசோலையில் நின்றாடும் மரத்தின் தோட்டங்கள்\nமாலையில் எம்மீது வீசும் தென்றல்கள்\nமருதம் மகிழச் சேரும் மழையின் துளிகள்\nநீரில் நீந்திடும் மீனின் ஓட்டங்கள்\nநிலத்தினில் வாழ்ந்திடும் விலங்கின் கூட்டங்கள்\nஎல்லாம் உன் புகழ்ப்பாடுதே உன் சொல்லாலே உயிர் வாழுதே\n2. தெய்வமே என்றாகும் மழலை மொழிகளும்\nதேயா அன்பாகும் தெய்வ மாந்தரும்\nகோயிலில் நின்றோங்கும் புகழ்ச்சிப் பாக்களும்\nபூமியில் நற்சேவை ஆற்றும் தொண்டரும்\nநீதியும் நேர்மையும் கேட்கும் கூக்குரல்\nநியாயமும் தர்மமும் தேடும் ஏக்கங்கள்\nஎல்லாம் உன் புகழ்ப்பாடுதே உன் சொல்லாலே உயிர் வாழுதே"
    },
    {
      "number": 83,
      "title": "எந்தன் இதயம் பாடும் நேரம் எங்கும் ஆனந்தம்-2",
      "lyrics": "1. எந்தன் இதயக் குரலிலே உன் ராகங்கள் கேட்குதே\nபொங்கும் கான மழையிலே எந்தன் உள்ளம் நனையுதே\nமலரின் மணமாம் இயேசுவைப் பலரும் போற்ற வாழ்த்துவேன்\nஉன் அன்பும் உன் அருளும் என்னிடத்தில் கூட\nஉன் உயிரில் நான் கலந்து உன் புகழைப் பாட (2)\n2. பாயும் நீரின் நடுவிலே என் வாழ்வின் ஓடங்கள்\nமின்னும் தூர ஒளியினைக் கண்டும் உள்ளம் கலங்காதே\nஒளியின் ஒளியாம் இயேசுவை உணர்ந்தே ஓடம் செலுத்துவேன்\nஉன் அன்பும் உன் அருளும்..."
    },
    {
      "number": 84,
      "title": "எந்தன் உயிரே நீதான் இயேசுவே",
      "lyrics": "1. கல்வாரி நினைவுகள்தான் என் வாழ்வில் பலமாகுமே\nஉன்னோடு ஒன்றாகினால் என் வாழ்வு நலமாகுமே\nஉணவாய் எழுந்து எனில் வந்து\nஎன் உணர்வாய்க் கலந்து உயிர் சுமந்தாய்\nமெழுகாய் உருகி ஒளிர்ந்திடவே உதவும் ஆற்றல் வேண்டுமே\n2. என் வாழ்வின் தேடல்களில் வழியாகி ஒளியாக வா\nஎன் வாழ்வின் சோகங்களில் தாயாகி தாலாட்ட வா\nஉறவாய் என்னை நீ அணைத்தாய்\nஎன் உறவுகள் இன்று உயிர் பெறுமே\nசிலுவைகள் தோளில் நான் சுமக்க உனது சிறகுகள் வேண்டுமே"
    },
    {
      "number": 85,
      "title": "எந்தன் மனதில் இன்றும் என்றும்",
      "lyrics": "1. ஏன் பிறந்தேன் என நான் அழும்போது\nதாங்கிடும் தாய்மடி வேண்டும்\nவான்மழை வரம் தர துளிர்த்திடும் வசந்தம்\nபோலொரு இதம் தர வேண்டும்\nஇமைப்பொழுதும் நீங்காமல் உனைநான் நினைத்திட வேண்டும்\nஇம்மையிலும் மறுமையிலும் அதுவே தொடர்ந்திட வேண்டும்\nவாழத்தானே கேட்கிறேன்\n2. தொழுதிடும் காலை இளங்கதிர் போல\nஎன் மனம் நிறைந்திட வேண்டும்\nவிழுந்திடும் போதும் கலங்கிடும் போதும்\nஎழுந்திடும் வல்லமை வேண்டும்\nஎன்னுடனே நீ இருக்க யாருக்கு நான் அஞ்சவேண்டும்?\nமன்னுயிரைக் காப்பவனே மனதினில் நேசம் வேண்டும்\nவாழத்தானே கேட்கிறேன்"
    },
    {
      "number": 86,
      "title": "எம்மை உமது கருவியாய் மாற்றிடு தேவா",
      "lyrics": "1. உள்ளம் உடைந்தவர் உருக்குலைந்தவர்\nஉமதாற்றல் பெற்றிட வேண்டும்\nஉறவை இழந்தவர் ஒதுக்கப்பட்டவர்\nஉன் துணையில் எழுந்திட வேண்டும்\nஇருளினை அகற்றவும் விலங்கினை உடைக்கவும் -2\nநீதி நேர்மை உணர்வு ஓங்க நிம்மதியே வாழ்வில் தொடர\nஎம்மை உமது கருவியாக்கும்\n2. மனித நேயங்கள் மதிக்கும் பண்புகள்\nமனதில் தினம் வளர்த்திட வேண்டும்\nஇறைவன் வார்த்தையில் இனிதோர் ஆட்சியை\nஇம்மண்ணில் கட்டிட வேண்டும்\nபிரிவுகள் நீங்கவும் ஒற்றுமை ஓங்கவும் -2\nஉண்மை அறிவு என்றும் வாழ உரிமை வாழ்வு நிறைவு காண\nஎம்மை உமது கருவியாக்கும்"
    },
    {
      "number": 87,
      "title": "எளிய உள்ளம் படைத்த நாமும் பேறுபெற்றவரே",
      "lyrics": "1. துயரம் தாங்கும் சமூகம் நாமும் பேறுபெற்றவரே\nதந்தை இறைவன் ஆறுதல் தருவார் பேறுபெற்றோமே\t(2)\nசாந்தமுள்ள மாந்தர் நாமே பேறுபெற்றவரே\nஇந்த மண்ணின் மைந்தர் என்றும் நாமே பேறுபெற்றோமே(2)\n2. நீதிக்காக ஏங்கும் நாமும் பேறுபெற்றவரே\nநிறைவு கண்டு நிலைத்து வாழ்வோம் பேறுபெற்றோமே (2)\nஇரங்கும் நெஞ்சம் கொண்ட நாமும் பேறுபெற்றவரே\nஇறைவன் இரக்கம் நம்மில் நிறையும் பேறுபெற்றோமே (2)"
    },
    {
      "number": 88,
      "title": "எழுந்து நடந்திட வேண்டும் - 2",
      "lyrics": "1. பொன்னுமில்லை பொருளுமில்லை எந்தன் கையிலே\nஎன்னுள் உறையும் இறைவன் தந்திடும் உறுதி நெஞ்சிலே (2)\nஅந்த உறுதி தந்த துணையில் நானும் துணிந்தே செல்கிறேன் (2)\nஉன்னுள் அந்த தீபம் உண்டு துணிந்தே செல்லுவாய் - 2\n2. விழுகின்ற விதைதான் தளிராய் மலரும் இதுதான் உண்மையே\nவிழுவதும் எழுவதும் வாழ்வின் நியதி உணர்ந்தால் நன்மையே(2)\nஎந்த இலட்சிய வாழ்விலும் இந்நிலை தொடரும்\nஉணர்வாய் உள்ளமே (2)\nஉறுதியில் நிலைத்து வாழ்வை எதிர்கொள்\nஉயிர்ப்பாய் திண்ணமே - 2"
    },
    {
      "number": 89,
      "title": "என் அன்பு இயேசுவே அருகில் இருப்பாய்",
      "lyrics": "1. இறைவனே உன் வார்த்தையால்\nஇயேசுவே உன் அன்பினால் வாழ விழைகிறேன்\nஆவியின் வரங்களால்\nஆற்றலின் செயல்களால் என்னை நிரப்புமே (2)\nஇயேசுவே தெய்வமே ஆற்றல் தாருமே\nஇயேசுவே தெய்வமே அருளால் நிரப்புமே - என் இயேசுவே ... ...\n2. தந்தையே உன் வழியிலே\nஇயேசுவே உன் ஒளியினில் உலகை காண்கிறேன்\nஉண்மையில் நீதியில்\nசாட்சியாய் என்னையும் வாழச் செய்யுமே (2)\nஉண்மை தேவனே உன்னருள் தாருமே\nநீதியின் ராஜனே ஆற்றல் தாருமே - என் இயேசுவே ... ..."
    },
    {
      "number": 90,
      "title": "என் இயேசுவே உன் வார்த்தையே",
      "lyrics": "1. உனதருள் மொழி எனதிருவிழியே\nதினமெனக்கது நலந்தரும் வழியே\nஅனுதினமது எனதுயிர் உணவே\nமனம் மொழி செயல் அதில் சிறந்திடுமே\nஇறைவனின் குரலே இதயத்தின் மகிழ்வே\nதிறன் எனக்கருளும் திருமறைப் பொழிவே\n2. புயலினை அன்று அடக்கிய வார்த்தை\nபயம்விடு என்று தேற்றிய வார்த்தை\nஇருபுறம் நல்ல கருக்குள்ள வாளாய்\nஎனை வருத்திடும் இடர் தகர்த்திடுமே\nஇறைவனின் குரலே... ..."
    },
    {
      "number": 91,
      "title": "என் இயேசுவே உன்னை நான் மறவேன் மறவேன்",
      "lyrics": "1. உன் நாமம் என் வாயில் நல் தேனாய் இனிக்கின்றது (2)\nஉன் அன்பை நாளும் எண்ணும்போது ஆனந்தம் பிறக்கின்றது\n2. உன் வாயில் சொல்லமுதாய் எந்நாளும் வாழ்ந்திடுவேன் (2)\nநல் வாழ்வு நல்கும் வார்த்தையெல்லாம் நானிலம் புகழ்ந்திடுவேன்"
    },
    {
      "number": 92,
      "title": "என் இறைவா உனை நான் மறவேன்",
      "lyrics": "1. பொருள் கொண்டு வாழ்ந்த நேரம் கூடி வந்த சொந்தம் கோடி -2\nவழியிழந்து வாழ்ந்த நேரம் ஓடிவிட்ட உறவும் கோடி\nநண்பனாய் நீயிருந்து கரம் சேர்த்து பலம் தந்தாய்\nதாயாக நீயும் வந்து நெஞ்சோடு அணைத்துக்கொண்டாய்\nநானும் உந்தன் நெஞ்சின் ஓரம் வாழுகின்ற காலம் யாவும்\nஇருந்திடும் நிலைவேண்டும் தொழுதிடும் வரம் வேண்டும் -2\n2. தந்துவிடும் பொருளெல்லாம் மகிழ்கின்ற நெஞ்சம் யாவும் - 2\nதேவையென்று தேடும் நேரம் மகிழ்ந்திடும் மனிதம் யாவும்\nவள்ளலாய் நீயிருந்து வரம் தந்து வாழவைத்தாய்\nசொல்லிட வார்த்தையில்லா உறவென்று நீயுமானாய்\nநானும் உந்தன்..."
    },
    {
      "number": 93,
      "title": "என் உள்ளம் கவியொன்று பாடும்",
      "lyrics": "1. மாநிலத்தின் படைப்பினிலே உன்னை நானறிந்தேன்\nமலர்களின் புன்னகையில் உன் எழில் நானுணர்ந்தேன் (2)\nமழலைக் குழந்தை அழகினிலே மாந்தர் மனதின் அன்பினிலே -2\nமன்னவா உனைக் கண்டேன் மாபெரும் மகிழ்வடைந்தேன்\n2. நண்பர்களின் பண்பினிலே உன் நயம் நானுணர்ந்தேன்\nபண்களின் இசையினிலே உன் சுவை நானறிந்தேன் (2)\nபணிகள் ஆற்றும் கரங்களிலே\nபகிர்ந்திடும் அன்பர் குணங்களிலே (2)\nபரமனே உனைக்கண்டேன் பக்தனாய் மாறிவிட்டேன்"
    },
    {
      "number": 94,
      "title": "என் கரம் பிடித்து எனை நடத்து",
      "lyrics": "1. இருளின் ஆட்சித் தொடங்கிவிட என்\nஇதயம் சோர்ந்துத் தளர்ந்துவிட (2)\nஎன்னுடன் நீயும் இல்லாமல் வேறுஎங்கோ போவது சரிதானா\n2. என்னுடன் நீயும் நடந்துவந்தால் இங்கு\nஎல்லாம் அழகாய் மாறிவிடும் (2)\nஎன்னுடன் நீயும் இல்லை என்றால்\nஎன் உலகே இருளில் மூழ்கி விடும்"
    },
    {
      "number": 95,
      "title": "என் தெய்வம் வாழும் பூமியிது எத்துணை அழகு இது (2)",
      "lyrics": "1. பரந்து விரிந்த உலகம் படைத்தவன் அன்பு இதயம்\nஉயர்ந்து விரிந்த வானம் பரந்த அவர் மனம் கூறும்\nஎங்கெங்கும் வீசிடும் தென்றல்காற்றும் பொங்கிடும் நீரின் ஊற்றும்\nமின்னிடும் மீன்களும் ஒளிதரும் கதிரும்\nதிங்களும் தன்னொளி விளங்கும்\nஎன்னென்ன அழகு எங்கெங்கும் மெருகு -2\nஇயற்கையை அணுகு இன்பம் அள்ளிப் பருகு\n2. நிறைந்த அன்புடை நெஞ்சும் நிலவென ஒளிதரும் அறிவும்\nமலர்ந்த முகம் தரும் அழகும் மங்கா கலைகளின் வளமும்\nஎன்றென்றும் உழைக்கும் தன்மான மாந்தர்\nஎன்றென்றும் ஒன்றாகும் கரங்கள்\nநீதிக்கும் நேர்மைக்கும் போராடும் குரல்கள்\nநிம்மதித் தேடிடும் மனங்கள் - என்னென்ன ... ..."
    },
    {
      "number": 96,
      "title": "என் தேடல் நீ என் தெய்வமே",
      "lyrics": "1. ஒரு கோடி விண்மீன்கள் தினம் தோன்றினும்\nநீயின்றி என் வாழ்வு இருள் சூழ்ந்திடும்\nபிறர் அன்பை என் பணியில் நான் ஏற்கையில்\nஉன் அன்பு உயிர் தந்து வாழ்வாகிடும்\nஇறைவார்த்தையில் நிறைவாகுவேன்\nமறைவாழ்விலே நிலையாகுவேன்\nவழிதேடும் எனைக் காக்க நீ வேண்டுமே - இறைவா\n2. உன்னோடு நான் காணும் உறவானது\nஉள்ளத்தை உருமாற்றி உனதாக்கிடும்\nபலியான உனை நானும் தினம் ஏற்கையில்\nஎளியேனில் உன் வாழ்வு ஒளியாகிடும்\nஉன் மீட்டலால் எனில் மாற்றங்கள்\nஉன் தேடலால் எனில் ஆற்றல்கள்\nவழி தேடும் எனைக் காக்க நீ வேண்டுமே - இறைவா"
    },
    {
      "number": 97,
      "title": "என் தேவனே உன் அடியேன் நான்",
      "lyrics": "1. எங்கே பகைமை நிறைந்துள்ளதோ\nஅங்கே அன்பை விதைத்திடவும்\nஎங்கே கயமை நிறைந்துள்ளதோ\nஅங்கே மன்னிப்பை அளித்திடவும்\nஎங்கே ஐயம் நிறைந்துள்ளதோ அங்கே நம்பிக்கை ஊட்டிடவும் இறைவா அருள்வாய் - 2\n2. எங்கே சோர்வு நிறைந்துள்ளதோ அங்கே புத்துயிர் அளித்திடவும்\nஎங்கே இடரும் இருள் உள்ளதோ அங்கே ஒளியை வழங்கிடவும்\nஎங்கே கவலை மிகுந்துள்ளதோ அங்கே மகிழ்ச்சி அளித்திடவும் இறைவா அருள்வாய் - 2"
    },
    {
      "number": 98,
      "title": "என் நெஞ்சின் ஓசையில் நானுணர்ந்தேன்",
      "lyrics": "1. இருள் சூழ்ந்தப் பள்ளத்தாக்கில் நான் நடக்க நேர்ந்தாலும்\nஇறைவன் துணை எனைத்தொடர என் இதயம் களிகூறும் (2)\nஎன் தலைவன் அவரின் அரணாக\nஎன் இறைவன் அவரின் துணையாக\nவாழும் காலம் வசந்தமாகும்\n2. வானில் உலா வரும் நிலவாய் வாழ்க்கை என்றும் ஒளிவீசும்\nவாய்த் திறந்து வான்வெளியும் வாழ்த்திசைத்து வணங்கிடுமே\nஎன் தலைவன் ..."
    },
    {
      "number": 99,
      "title": "என் நிழலாக வந்தாலும் சரி",
      "lyrics": "1. உன் கைகளிலே தெரிகின்றேன் இறைமகனே\nஎன் பேரினிலே வருகின்ற முகவரி நீ\t(2)\nஉன்னதத்தில் திளைக்கும் உன்னத முகமே - 2\nநேசமாய் என்னை நோக்கியே வா வா (நீ நிழலாக...)\n2. என்னைக் கருவினிலே தெரிந்திட்ட பெருமகனே\nஎன் உயிரினிலே கலந்திட்ட என் இறையே\t(2)\nமழலையின் சிரிப்பில் மனமும் மாற - 2\nஇயேசுவே என்னை நோக்கியே வா வா (நீ நிழலாக...)"
    },
    {
      "number": 100,
      "title": "என் மனம் பாடும் பாடலிது தேவா",
      "lyrics": "1. நினைவெல்லாம் மலராக நீ மலர்ந்தாய்\nநிம்மதி நீ கொணர்ந்தாய் (2)\nகனவெல்லாம் கானல் நீரோ நான் கண்ணீரில் வாழும் மீனோ\nஉம் திருவடியில் என் மனம் சரணம்\nஉளமதிலே நீ உன்னொளித் தரணும்\n2.  வழிமீது விழி வைத்து ஒளி தேடினேன்\nஇருளினில் நான் விழுந்தேன் (2)\nநான் என்ன வாழும் பூவோ இல்லை உம் பாதம் சூடும் பூவோ\nஎன் மனம் நீ வா நிம்மதியைத் தா\nஎன் முகம் தனிலே புன்னகையைத் தா"
    },
    {
      "number": 101,
      "title": "என் வாழ்வின் ஆதாரம் என் இயேசு நீர்தானே ஐயா",
      "lyrics": "1. சூரியன் இல்லையென்றால் நிலவின் கதியென்ன\nஎல்லாமே எனக்கு நீ இனியும் குறை என்ன\nகடலின் ஆழம் போலவே கருணை மிகுந்தவரே\nகாலைநேர தென்றலாக கதியோடு என்னுள் வாருமே\n2. மலருக்கு மணமாக பயிருக்கு மழையாக\nஎனக்குள்ளே புதிராக இருக்கும் வல்லவரே\nநானிலம் காக்கும் நல்லவரே நானுந்தன் செல்லப்பிள்ளை\nஎனக்குத் துணையாய் நீயிருக்க\nஎன்னைச் சூழ்ந்து அன்பே வாரும்"
    },
    {
      "number": 102,
      "title": "என்னுயிரே என்னுயிரே கலக்கம் கொள்ளாதே",
      "lyrics": "1. கண்காணும் செல்வங்கள் கரைந்தோடிப்போனாலும்\nகரையாத அவரன்பு குறையாது (2)\nகண்ணாக எந்நாளும் காத்திடுவார் - 2\n2. துன்பங்கள் வந்தாலும் துயரங்கள் சூழ்ந்தாலும்\nதுணையாளன் இருக்கின்றார் திகையாதே (2)\nதோள்மீது உனைத் தாங்கி நடத்திடுவார் - 2"
    },
    {
      "number": 103,
      "title": "என்னுள்ளம் தேடுதே உன் அன்பை நாடுதே",
      "lyrics": "1. அன்பின் சுவை உணரவில்லை பழகிடும் மனிதரிடம் -2\nஉணவாய் நீயிருக்க சுவையிங்கு வேறேது -2\n2. என் தாகம் தணியவில்லை பருகிடும் சுனை எதிலும் -2\nபானமாய் நீயிருக்க தாகங்கள் இனியேது -2"
    },
    {
      "number": 104,
      "title": "என்னை அனுப்பும் தெய்வமே",
      "lyrics": "1. நான் சிறுவன் என்றேன் சொல்லாதே என்றாய்\nஐயோ பயம் என்றேன் அஞ்சாதே என்றாய் (2)\nபேசவும் தெரியாது என்றேன் பேசுவதோ நீ என்றாய்\nஅசுத்த உதடுகள் என்றேன் அன்பின் தீயினால் சுட்டு விட்டாய்\nஎன் சொற்களை உன் வாயில் வைத்துள்ளேன்\nபிடுங்கவும் தகர்க்கவும் அழிக்கவும் கவிழ்க்கவும்\nகட்டவும் நடவும் இன்று நான் உன்னைப்\nபொறுப்பாளனாக ஏற்படுத்தியுள்ளேன்\n2. நான் கலங்கி நின்றேன் கலங்காதே என்றாய்\nநான் தயங்கி நின்றேன் ஏன் தயக்கமென்றாய் (2)\nபாதையும் தெரியாது என்றேன் பாதையுமே நீ என்றாய்\nதகுதிகள் எனக்கில்லை என்றேன் உந்தன்\nஆவியால் என்னைத் தொட்டு விட்டாய் - என்னை அனுப்பும்..."
    },
    {
      "number": 105,
      "title": "என்னைச் சுமப்பதனால் இறைவா",
      "lyrics": "1. அன்பு ஒன்றால் உலகை ஆள உண்மை வழியைக் காட்டினாய்\nபகைமை நீக்கி பாசம் ஓங்க நேச தீபம் ஏற்றினாய்\nஉன் சிறகின் நிழலில் பயணம் தொடர்வேன்\nபாதுகாப்பாய் இறைவா என்னைப் பாதுகாப்பாய் இறைவா\n2. நீதிவழியில் நிறைவினைக் காண நீயும் உலகில் தோன்றினாய்\nசேயை நேசிக்கும் தாயைப்போல\nதயவாய் என்னைக் காக்கின்றாய்\nஉம் அமைதியின் வழியில் அனைத்துமாய் ஆனேன்\nஆண்டு நடத்தும் இறைவா என்னை ஆண்டு நடத்தும் இறைவா"
    },
    {
      "number": 106,
      "title": "என்னைச் சுமப்பதனால் இறைவா",
      "lyrics": "1. கருவைச் சுமக்கும் தாய்க்கு என்றும் குழந்தை சுமையில்லை\nகருவிழிச் சுமக்கும் இருவிழி அதற்கு இமைகள் சுமையில்லை (2)\nமதுவைச் சுமக்கும் மலர்களுக்கென்றும் பனித்துளி சுமையில்லை-2\nவானைச் சுமக்கும் மேகத்திற்கென்றும் மழைத்துளி சுமையில்லை-2\n2. அகழும் மனிதரைத் தாங்கும் பூமிக்கு முட்கள் சுமையில்லை\nஇகழும் மனிதரில் இறக்கும் மனதுக்குச்\nசிலுவைகள் சுமையில்லை (2)\nஉலகின் பாவம் சுமக்கும் தோள்களில்\nநானொரு சுமையில்லை (2)\nஉயிரை ஈயும் உன் சிறகின் நிழலில் இதயம் சுமையில்லை - 2"
    },
    {
      "number": 107,
      "title": "என்னைப் பிரிந்து உன்னால் எதுவும் செய்ய இயலாது-2",
      "lyrics": "1. சுமைகளின் பாரத்தால் நீ சாயும் போது\nஇமைகளைப் போல உனை என்றும் காப்பேன்\nசுகங்களை இழந்து நீ விழும்போது\nசுகம் தரும் மருந்தாக எனைத் தந்து காப்பேன்\nஉயிர் தந்து உடல் தந்து உன்னை என் உறவாக்கினேன் - 2\nஉன்னை என்றும் மறவாமலே\nஎன் கரத்தால் உனைத் தாங்குவேன்\t(2)\n2. கடல்போல சோகங்கள் உனைச் சூழும்போது\nகாப்பாற்றி கரைசேர்க்கும் ஓடம் நானாவேன்\nஊரெல்லாம் வெறுத்து உறவுகள் பிரிந்தாலும்\nஉன் உறவுக்காய் ஏங்கும் நண்பனும் நானே\nஉனைத்தேர்ந்து ஒளிதந்து உனக்கு நல் வழிகாட்டினேன் - 2\nதுணையாக வரும் எந்தன் கரம் பற்றி நடந்திடுவாய் - 2"
    },
    {
      "number": 108,
      "title": "என்னைப் பெயர் சொல்லி அழைத்த தெய்வமே",
      "lyrics": "1. புதிய வாழ்வொன்றை எனக்கு நீ தந்தாய்\nபுனித பாதையையும் எனக்குக் காட்டித் தந்தாய் (2)\nபுதிய வாழ்வினில் புனிதப் பாதையில் -2\nபுதிதாய் நான் செல்லும் புனிதப் பயணத்தில்\nபுலரும் விண்மீனாய் இணைந்து நீ வா\nபுதிய மனிதனாய் எனை மாற்ற வா - போற்றுகிறேன் ... ...\n2. இரவிலும் பகலிலும் இணைந்தே வாழ்கிறேன்\nஇன்ப துன்பத்தையும் இனிதே பகிர்கிறேன் (2)\nஇன்றைக்கு இருந்து நாளைக்கு அழியும் -2\nஇந்த உலகத்தில் படைப்புகள் யாவையும்\nஇரக்க உணர்வோடு காத்து வருகிறீர்\nஇகமதில் உமைப்புகழ வாய்ப்பளிக்கின்றீர் - போற்றுகிறேன் ... ...\n3. எனது அருகினில் ஆயிரம் விழட்டும்\nஎனது வலப்புறம் பத்தாயிரம் விழட்டும் (2)\nஎதுவும் என்னை அணுகவே அணுகா - 2\nஎனது புகலிடம் கோட்டை அரணும் நீர்\nஎனவே உம்மை நான் நம்பியுள்ளேன்\nஎதற்கும் நான் அஞ்சத் தேவையுமில்லை  - போற்றுகிறேன் ..."
    },
    {
      "number": 109,
      "title": "ஒரு கணம் உனது திருவடி அமர்ந்து",
      "lyrics": "1. உதயம் விதையே பூவாகும் அன்பில்\nசிதையும் மனிதமே உயிர்ப்பாகும்\nதோழமை என்பது கிழக்காகும் அதில்\nதொழுகைகள் ஒளியதன் தொகுப்பாகும்\nநானே எனக்கொரு தவமாகும் தினம்\nவீழ்வதும் எழுவதும் இயல்பாகும்\nநன்மைகள் செய்வதில் நதியாக நான்\nஅன்புக்காய் எரிவதில் திரியாக\nஇதுவே இனி என் செபமாகும் - உன்\nதிருவுளம் கனிந்தால் சுகமாகும் - 2\n2. இடர்களில் விழுந்த இருவிழிகள் தினம்\nபெருநதி ஆகும் ஒருவேளை\nதியாகத்தில் உதிரும் குருதிகள் யாவும்\nவிருதுகள் ஆகும் ஒருநாளில்\nகண்களை மூடிடும் வேளையிலே நான்\nகளிப்பது தேவனின் சோலையிலே\nகாலடி அமர்ந்திடும் ஒருகணமே நான்\nதாய்மடி அமர்ந்திடும் புதுசுகமே\nபூவாய் உதிர்ந்திடும் நிலவாழ்வு உன்\nபூவடி விழுந்தால் நிறைவாழ்வு - 2"
    },
    {
      "number": 110,
      "title": "ஒரு கணமும் எனைப் பிரியாமல்",
      "lyrics": "1. நீ இல்லை என்றால் வாழ்வினில் எழுச்சி இல்லை\nஎன்னை நீர் பிரிந்தால் இருளினில் வாடுகின்றேன் (2)\nபொழுது சாய்கின்றது இந்த நாளும் முடிகின்றது -2\nவழியிலே சோர்ந்து விழுந்திடாமல் எனது ஆற்றலை புதுப்பித்திட\n2. என்னோடு நீ இருந்தால் வலிமை பிறக்கின்றது\nஉமது அருளால் துன்பங்கள் மறைகின்றன (2)\nஉன் தெய்வீக ஆறுதலால் என்னைப் பலப்படுத்தும் -2\nஎன்முழு உள்ளத்தினால் உம்மையே தினம் நான் நேசித்திட"
    },
    {
      "number": 111,
      "title": "ஒரு தரம் ஒரே தரம் இதயத் தூய்மை வேண்டும்",
      "lyrics": "1. இருளைப் பிரிந்து அருளில் வளர்ந்து மகனாய் வாழ்ந்த காலம்\nஇன்று பிரிந்து திரிந்த காலம் (2)\nஇனியொரு தரம் இறைவனின் கரம் விலகிடேன் என்ன சுகம்\nசொல் மனமே சொல் மனமே\n2. உலக வாழ்வில் உறவும் பெரிது விலக்கு இல்லா நியதி\nஅதை மறுப்போர் இல்லை உறுதி (2)\nதினம் அவர் கரம் உறவினில் வரம் சுகமோ என்ன சுகம்\nஎன் மனமே என் மனமே"
    },
    {
      "number": 112,
      "title": "ஒரு நிமிடம் உன் அருகினில் இருக்க",
      "lyrics": "1. விழிகளை மூடி உனை நினைக்கையிலே\nவிந்தைகள் நிகழ்வது ஏன் இறைவா (2)\nமொழிகளைத் தாண்டி மனம் உறவாட\nமகிழ்வினில் திளைப்பதும் ஏன் இறைவா -3 ஆ...\n2. சோதர மானிட அழுகுரல் கேட்க\nவேள்விகள் நிகழ்வதும் ஏன் இறைவா (2)\nவேதனைக் கண்டும் காட்டிடும் மௌனம்\nவிளங்கவில்லை அது ஏன் இறைவா -3 ஆ..."
    },
    {
      "number": 113,
      "title": "ஒரு வரம் நான் கேட்கின்றேன்",
      "lyrics": "1. நிறையுண்டு என்னில் குறையுண்டு\nநிலவின் ஒளியிலும் இருளுண்டு\nபுகழுண்டு என்றும் இகழ்வுண்டு இமய உயர்விலும் தாழ்வுண்டு\nமாற்ற இயல்வதை மாற்றவும் அதற்குமேல் அதை ஏற்கவும்\nஉனது அருள்தந்து மனித நிலைநின்று வாழ வரம் தருவாய்\n2. உறவுண்டு அதில் உயர்வுண்டு\nஇணைந்த தோள்களில் உரமுண்டு\nஇல்லமுண்டு சுற்றம் நட்புமுண்டு\nஇதழ்கள் இணைந்தால் மலருண்டு\nமகிழ்வாரோடு நான் மகிழவும் வருந்துவாருடன் வருந்தவும்\nஉனது அருள் தந்து மனித நிலை நின்று வாழ வரம் தருவாய்"
    },
    {
      "number": 114,
      "title": "ஒரு வார்த்தை சொன்னால் போதும்",
      "lyrics": "1. ஒருவனை நோக்கி போ என்றால் போகிறான்\nமற்றவனை நோக்கி வா என்றால் வருகிறான்\nஅகிலத்தைப் படைத்தவர் நீரன்றோ\nஆணையிடும் அது நிறைவேறும் - இந்த (2)\n2. கல்வாரி வேதனையில் கள்வனின் குரல் கேட்டீர்\nஇன்றே வான்வீட்டில் இருப்பாயென்று சொன்னீரே\nவாழ்வுக்கு வழிகாட்டும் நல்விளக்கு\nவான் வீட்டில் எமைச் சேர்க்கும் உம் வாக்கு  - எம் (2)"
    },
    {
      "number": 115,
      "title": "ஒரு வார்த்தை சொன்னாலே போதும்",
      "lyrics": "1. வல்ல தேவன் வார்த்தை கேட்டு நோயும் பேயும் ஓடியதே\nஒரு வார்த்தை சொன்னாலே போதும்\nநம்பி வந்த மாந்தருக்கு வார்த்தை மருந்தாய் மாறியதே\nஒரு வார்த்தை சொன்னாலே போதும்\nஉறுதியான வார்த்தை மனம் உருக வைக்கும் வார்த்தை\nஒளியுமான வார்த்தை நிலை வழியைக் காட்டும் வார்த்தை\nஒரு வார்த்தை சொன்னாலே போதும்\nஆதிமுன்பும் அந்தம் கடந்தும் வாழும் தேவ வார்த்தை\nஒரு வார்த்தை சொன்னாலே போதும்\n2. நிலத்தில் புகுந்த நீரைப் போல வளத்தைத் தரும் அந்த வார்த்தையே\nஒரு வார்த்தை சொன்னாலே போதும்\nநிலையில்லாத மனிதர் வாழ்வில் உரமும் ஆகும் வார்த்தையே\nஒரு வார்த்தை சொன்னாலே போதும்\nமனுவைக் காக்கும் வார்த்தை மனித உருவம் ஆன வார்த்தை\nமனிதம் வளர்க்கும் வார்த்தை நல்ல மனதில் வாழும் வார்த்தை\nஇயேசு என்னும் நாமம் தன்னில் வாழ்வாய் வாழும் வார்த்தை..."
    },
    {
      "number": 116,
      "title": "ஒவ்வொரு நாளும் என் தலைவா",
      "lyrics": "1. ஓடி ஆடிப் போராடி உழைத்துச் சோர்ந்திடும் உலகத்திலே\nவிரைகின்றோம் நடுவினிலே - உம் திருமுன்னே\n2. மன்னவா இந்த மண்ணகத்தில் எனது கடமைகள் முடிந்\nதபின்னே தன்னந்தனியே கேட்கின்றேன் - உம் திருமுன்னே"
    },
    {
      "number": 117,
      "title": "ஒளியாய் மழையாய் நீ பொழிந்தாய்",
      "lyrics": "1. துணையாய் அருகே நீ வந்தால் - எந்தத்\nதொலைவும் எளிதாய்க் கடந்திடுவேன்\nசுனையென அன்பு சுரந்து வந்தால் - நான்\nசுகமாய் மகிழ்வாய் நடந்திடுவேன் - இறைவா ... ...\n2. ஆற்றலும் அருளும் நீ தந்தால்\nஓராயிரம் பணிகள் ஆற்றிடுவேன்\nதேற்றிட நீயும் அருகிருந்தால் எந்தத்\nதுயரச் சுமையும் தாங்கிடுவேன் - இறைவா ... ..."
    },
    {
      "number": 118,
      "title": "ஒளியானவா உயிரானவா மன்னவன் நீயே",
      "lyrics": "1. உனக்காக என் ஜீவன் உயிர் வாழுது\nஉலகில் நான் உனைக் காணத் துடிக்கின்றது (2)\nஉன் பார்வை நிதம் காண மனம் ஏங்குது -2\nநாளும் பொழுதும் நீ என்னில் மலர\nநானிலம் எங்கும் நின்மணம் கமழ\nஉயிர் கொடுத்திட துடித்தெழுந்திட எனை மறந்து பாடுகின்றேன்\n2. உள்ளங்கள் நிதம் தேடும் மகிழ்வானது\nஉறவில் உன் உறவே சுகமானது (2)\nஉன் நெஞ்சம் எனக்கென்றும் மடியானது -2\nநீயே தானே நினைவினில் மலர\nநின் உயிர் தானே எனில் என்றும் வளர\nஉயிர் கொடுத்திட துடித்தெழுந்திட எனை மறந்து பாடுகின்றேன்"
    },
    {
      "number": 119,
      "title": "கடல் கடந்து சென்றாலும் தீ நடுவே நடந்தாலும்",
      "lyrics": "1. தேவனின் பார்வையில் நீ மதிப்புள்ளவன்\nபொன் விளை நிலம் போலே\nபூமியில் வாழ்ந்திடும் யாவிலும் உன் நிலை\nஉயர்ந்தது அவராலே (2)\nபால் நினைந்தூட்டிடும் தாய் மறந்தாலும் நீ அவர் மடிமேலே\nமனம் தேற்றுவார் பலம் ஊட்டுவார் வாழ்வினில் ஒளிதானே\nஅஞ்சாதே கலங்காதே\n2. பாலையில் பாதையும் பால்வெளி ஓடையும்\nதோன்றிடும் அவர் கையால்\nவான்படை ஆண்டவர் வாய் மொழியால் வரும்\nமேன்மையை எவர் சொல்வார் (2)\nபார்வை இழந்தவர் வாய் திறவாதோர் யாவரும் நலமடைவார்\nஇறையாட்சியில் அவர் மாட்சியில் மானுடம் ஒன்றாகும்\nஅஞ்சாதே கலங்காதே"
    },
    {
      "number": 120,
      "title": "கடல் நோக்கி நதிகள் பாயும் ஒளி நோக்கி மலர்கள் சாயும்",
      "lyrics": "1. குருவிகள் பறந்திடும் நேரத்திலே ஏணி தேவையில்லை -2\nநீரில் மீனினம் நீந்திடவே படகு தேடிச் செல்வதில்லை -2\nஞாலம் தாங்கும் எந்தன் இறைவா என்னை நாடுவதேன் -2\n2. காத்திடும் இமைகள் அருகிருந்தும் விழிகள் காண்பதில்லை -2\nநெஞ்சில் உன்னொளி நிறைந்திருந்தும்\nஉள்ளம் ஏனோ உணர்வதில்லை (2)\nதவறிச் செல்லும் ஆடு நானே என்னைத் தேடுவதேன் - 2"
    },
    {
      "number": 121,
      "title": "கடலில் கரையும் நதிபோல் எந்தன்",
      "lyrics": "1. மரங்கள் அசைந்து பாடிடுதே உன்னைப் போற்றிடவா\nமலர்கள் மலர்ந்து சிரித்திடுதே உன்னைப் புகழ்ந்திடவா\nஇயற்கை எல்லாம் உந்தன் தரிசனம்\nஎன்றும் ஆனந்தமே என்னில் ஆனந்தமே\n2. புதிய உலகம் தோன்றிடவே நீயும் வந்தாயோ\nமனித இனத்தைக் காத்திடவே உம்மைத் தந்தாயோ\nஉலகம் எங்கும் உந்தன் அருளே\nஎம்மை மீட்டிடுதே உம்மிடம் அழைத்திடுதே"
    },
    {
      "number": 122,
      "title": "கடவுள் உனக்கு வாழ்வு தந்தார்",
      "lyrics": "1. பார்த்திட உனக்கு கண்கள் தந்தார்\nகனிவுடன் மனிதரைப் பார்த்தாயா? பார்த்தாயா இனி பார்ப்பாயா?\nபார்த்திட எனக்கு கண்கள் தந்தார்\nகனிவுடன் மனிதரைப் பார்த்தேனே -2\nபார்த்தேனே இனி பார்ப்பேனே\n2. மன்னிக்க நல்ல மனதைத் தந்தார்\nமுழுமனதுடன் நீ மன்னித்தாயா  மன்னிப்பாயா...\nமன்னிக்க நல்ல மனதைத் தந்தார்\nமுழுமனதுடன் நான் மன்னித்தேனே - 2\nமன்னிப்பேனே இனி மன்னிப்பேனே\nஉழைத்திட நல்ல கரங்கள் தந்தார்\nநேரிய நிலை நின்று உழைத்தாயா - 2 - உழைத்தாயா இனி\n3. உழைத்திட நல்ல கரங்கள் தந்தார்\nநேரிய நிலை நின்று உழைத்தேனே - 2\nஉழைத்தேனே இனி உழைப்பேனே"
    },
    {
      "number": 123,
      "title": "கவலைப்படாதீர் என்றும் கவலைப்படாதீர் - 2",
      "lyrics": "1. பறவைகளைப் பாருங்கள் அவை விதைப்பதுமில்லை\nஅறுப்பதுமில்லை களஞ்சியம் சேர்ப்பதுமில்லை (2)\nகடவுள் அதற்கும் உணவளிக்கின்றார் - 2\n2. காட்டுச் செடியைப் பாருங்கள் அவை உழைப்பதுமில்லை\nநூற்பதுமில்லை அழகிலே இணை ஏதுமில்லை (2)\nகடவுள் அவற்றை உடுத்தி வருகிறார் - 2\n3. இறையரசின் நீதிதனை முதலில் தேடுவோம் - அதை\nமுதன்மையாக்குவோம் உலகினில் வாழ்ந்து காட்டுவோம் (2)\nகடவுள் நம்மைக் காத்து வருகிறார் - 2"
    },
    {
      "number": 124,
      "title": "காத்திருக்கும் கண்களுக்கு காட்சியாகக்",
      "lyrics": "1. இதயத்தின் துடிப்பினிலே எந்நாளும் - உன்\nஇதமான பேர் என்றும் கேட்க வேண்டும் (2)\nபருவத்தின் காலங்கள் எல்லாம் நான் - உன்\nஉருவத்தின் எழில் ஒன்றே காண வேண்டும் (2)\n2. நிலையற்ற இன்பங்கள் நான் மறந்து - உன்\nநினைவாக எந்நாளும் வாழவேண்டும் (2)\nகுறையற்ற செல்வத்தை நான் இன்று - என்\nகறைபட்ட இதயத்தில் ஏந்த வேண்டும் (2)"
    },
    {
      "number": 125,
      "title": "கிறிஸ்துவின் அன்பினின்று நம்மைப் பிரிப்பவன் யார்?-2",
      "lyrics": "1. வானத்தின் தலைமைத் தூதர்களோ\nவல்லமை வலிமை மிருந்தவரோ (2)\nவானத்தில் உள்ள வேறெதுவோ\nவாக்கினில் வந்த படைப்புகளோ\n2. வாட்டிடும் வயிற்றுப் பெரும் பசியோ\nவாழ்வினை முடிக்கும் கொடும் வாளோ (2)\nஆட்டிடும் உலகின் இடர் பலவோ\nஅதிர்ச்சியை அளிக்கும் மரணங்களோ"
    },
    {
      "number": 126,
      "title": "சமாதானக் கடவுளே போற்றி போற்றி",
      "lyrics": "1. எண்ணுவதொன்று நான் செய்வது வேறு\nஇரண்டுபடும் எனக்குள்ளே சமாதானம்\nசமாதானம் வேண்டும் சமாதானம்\nநீதியினை ஆற்ற பிறர் நலனைப் போற்ற\nஎன்னைப்போல பிறரை எண்ணும் சமாதானம்\nசமாதானம் வேண்டும் சமாதானம்\nஇயற்கையோடும் உம்மோடும் சமாதானம்\nவேண்டும் இறைவா எனக்குள் சமாதானம்\nசமாதானம் வேண்டும் சமாதானம்\n2. புதுயுகம் காணும் இவ்வழகிய உலகில்\nபொய்மையில்லா எளியோர்க்கு சமாதானம்\nசமாதானம் வேண்டும் சமாதானம்\nஇதயமின்றித் தாக்கும் ஆயுதப் பேயுறவை\nஇதயத்தாலே வெறுப்போர்க்குச் சமாதானம்\nசமாதானம் வேண்டும் சமாதானம்\nபேராசை சுயநலன்கள் மறைய வேணும்\nஅன்பும் வளமும் பொங்கும் சமாதானம்\nசமாதானம் வேண்டும் சமாதானம்"
    },
    {
      "number": 127,
      "title": "சிறகை இழந்த பறவை பாடும் பாடல் கேட்கிறதா",
      "lyrics": "1. உன்னைப் பிரிந்து வாடும் நாட்கள் யுகமாய் மாறிவிடும் - நான்\nஉந்தன் நினைவில் வாடும் நிமிடம் சுகமாய் ஆகிவிடும்\nகண்ணைமூடி உன்னை நினைத்தால் கவலை மாறிவிடும் - 2\nஉன் கரங்கள் தழுவி நடக்கும் போது களைப்பு ஆறிவிடும்\nகண்ணின் மணி போல் காக்கும் தேவா அருகில் இருந்திடுவாய்\nநான் காலந்தோறும் உனது நிழலில் வாழும் வரமருள்வாய் -3\n2. கடலைத்தேடிப் பாயும் நதியாய் உன்னைத் தேடிவந்தேன் - நீ\nஒளியைத்தேடிச் சாயும் மலராய் என்னைத் தேடிவந்தாய்\nதாயைப் பிரிந்த சேயைப்போல தனித்து வாடிநின்றேன் நீ\nதாவி அணைத்து அன்பில் நனைத்து நண்பன் ஆகின்றாய்\nசோர்ந்து வாடும்பொழுதில் எல்லாம் சொந்தம் தந்திடுவாய்\nநான் சாய்ந்து கொள்ள ஏழை எனக்குத் தோள்களாகிடுவாய் -3"
    },
    {
      "number": 128,
      "title": "சிறு குழந்தை போல் நான்",
      "lyrics": "1. கவலையின்றி தன் அன்னை மடியில் தவழும் பிள்ளை போல்\nஎந்தன் கருவில் இருந்து காத்திடும் தெய்வமே\nஉன்னுடன் இருக்கின்றேன் (2)\nகடல் அலைகள்போல் தொடர் துன்பங்கள் வந்து\nமோதும் வேளையிலே என் கரங்கள் பிடித்து\nகனிவாய் அணைப்பது என் அன்பு தெய்வமே\n2. கரங்கள் குவித்து கண்கள் மூடி செபிக்கும் பிள்ளைபோல்\nஉன் கவலை மறந்து இறைவனை நினைத்து\nஉன்னை மறந்துவிடு (2)\nதினம் கலங்கி தவிக்கும் மனிதனே நீ கடவுளின் பிள்ளைதான்\nநம்மை கண்ணின் மணிபோல் இறைவன் காப்பது\nஎன்றும் உண்மைதான்"
    },
    {
      "number": 129,
      "title": "சின்ன இதயம் திறந்துள்ளேன் என்னோடு பேச வா",
      "lyrics": "1. என் உள்ளத்தில் கறையுண்டு குறைகள் பல உண்டு\nஉன் மொழியில் நிறையுண்டு இதய சுகமுண்டு (2)\nஇறைவனே நீரே எந்தன் நம்பிக்கை\nஎன் வாழ்விலே என்றும் நீ துணை\n2. என் உள்ளத்தில் சுமையுண்டு விழிநீ சோகமுண்டு\nஉன் வரவில் சுவையுண்டு இனிய வாழ்வுண்டு (2)\nஇறைவனே ..."
    },
    {
      "number": 130,
      "title": "சுமை சுமந்து சோர்ந்திருப்போரே",
      "lyrics": "1. பகைவர்களை அன்பு செய்யுங்கள்\nஉம்மை வெறுப்போர்க்கு நன்மை புரியுங்கள் (2)\nசபிப்போர்க்கு ஆசி கூறுங்கள் -2\nஉம்மை வதைப்போர்க்காய் என்றும் வேண்டுங்கள் - 2\n2. எளியவர்க்கு என்றும் உதவுங்கள்\nஅன்பு இறைமக்களாய் என்றும் திகழுங்கள் (2)\nஏழைகளை அன்பு செய்யுங்கள் -2\nஅவர் ஏற்றம்பெற என்றும் உழையுங்கள் - 2"
    },
    {
      "number": 131,
      "title": "தினமொரு வரம் வேண்டும் தீர்க்கமாய் தினம் வேண்டும்",
      "lyrics": "1. கடுகளவு விசுவாசம் தேவை என்று ஓடிவந்தேன்\nகரையாத கல்மனமும் கரைந்திடக் காத்திருந்தேன் (2)\nஇனி இறைவார்த்தை விதையாகி இறைவாழ்வு பயிராகி\nகுறையில்லா நிறைவாழ்வு நிறைவாக தினம் பெறவே\nகேட்கிறேன் தேடுகிறேன் தட்டுகிறேன் தெய்வமே\n2. பறவைகள் பகிர்வதுபோல் மரங்கள் கனி தருவது போல்\nமேகம் மழை பொழிவதுபோல் நிலவு ஒளி தருவது போல் (2)\nஇனி இரக்கத்தால் இறைமகனாய் நீதியால் பண்பாளராய்\nஉண்மையாய் வாழ்ந்திடவே உணர்ந்து உயிர் வாழ்ந்திடவே\nகேட்கிறேன் தேடுகிறேன் தட்டுகிறேன் தெய்வமே"
    },
    {
      "number": 132,
      "title": "தெய்வம் நமது தாயும் தந்தையாம்",
      "lyrics": "1. அழகிய உலகினில் அருமையாய் நாமெல்லாம்\nவாழும் நாளில் அன்பு வேத கீதம் இசைப்போம்\nஒருவரை ஒருவர் மதித்திங்கு வாழ்ந்து\nஒருமைப்பாடு நெறியில் நின்று பெருமை காணுவோம்\nஉறவு ஒன்றுதான் உலகை இயக்குமே  அந்த\nஉண்மை உணர்ந்து நாம் உறவில் வளருவோம் - 2\n2. மத இன சாதியின் அடிமைகள் நாமில்லை\nமாண்பு நிறை நேயத்தாலே மனிதரை உயர்த்துவோம்\nநீதியும் நேர்மையும் தூய்மையும் வாய்மையும்\nவாழ்வுப் பயண வழித்துணையாய் நாளும் கொள்ளுவோம்\nஉறவு ஒன்றுதான் உலகை இயக்குமே  அந்த\nஉண்மை உணர்ந்து நாம் உறவில் வளருவோம் - 2"
    },
    {
      "number": 133,
      "title": "தெய்வமே உன் பார்வை ஒன்று போதுமே - 2",
      "lyrics": "1. தடை நீங்கிடும் சருகாகினும் உனதாகுமே என் மன்னவா -2\nஎன் வாழ்க்கையே இரணமாகினும் உரமாகுவேன் வா - 2 என்\n2. புவிமீதிலே அலைபோலவே என் வாழ்விலே நிலையானவா -2\nதடை ஆயிரம் தொடர்ந்தாயினும் உனைத் தேடுவேன் வா -2 என்"
    },
    {
      "number": 134,
      "title": "தேடுகிறேன் உன்னையே தெய்வமே",
      "lyrics": "1. உலகமெல்லாம் உன்னைத் தேடினேன் - நான்\nஉன்னை என்னில் காண மறந்தேன் (2)\nஉலகம் தரும் இன்பங்களில் நிலைத்திருந்தேன் - உன்\nஉறவுக்கரம் பற்றிடவே மறந்திருந்தேன்\nஉன்னையே தந்தருள்வாய் தெய்வமே தினமுமே\n2. என்னகத்தைக் கூர்ந்து நோக்கினேன் - அதில்\nஉன் முகத்தைக் கண்டு மகிழ்ந்தேன் (2)\nஉன்னையே அரணாக பற்றிக் கொண்டேன் - உன்\nஅன்பையும் அருளையும் கண்டு கொண்டேன்\nஉன்னிலே சரணடைந்தேன் தெய்வமே என்றுமே"
    },
    {
      "number": 135,
      "title": "நல்ல இதயம் ஒன்று தா என் இயேசுவே எனக்கு தா (2)",
      "lyrics": "1. எனக்கெதிராய் பகைமை செய்வோரை மன்னிக்கும் மனதைத்தா (2)\nஅந்தப் பகைமையைத் திரும்ப நினையாமல்\nநான் மறக்கும் மனதைத்தா\n2. உன்னால் அடைந்த நன்மை மறவாத உள்ளம் ஒன்று தா (2)\nஎந்நாளும் உந்தன் நினைவாய் வாழும் உள்ளத்தை எனக்கு தா"
    },
    {
      "number": 136,
      "title": "நான் இனி நீ என வாழ்ந்திடத்தான் (உன்) நினைவினில்",
      "lyrics": "1. நலமான எண்ணங்களால் மகிழ்வான வார்த்தைகள் மலரும்\nமகிழ்வான வார்த்தைகளால் உயர்வான செயல்கள் பிறக்கும்\nஉயர்வான செயல்களினால் உயிருக்குள் ஒழுக்கம் தவழும்\nஉயிரான ஒழுக்கத்தினால் உலகுக்குள் வாழ்க்கை சிறக்கும்\nஎந்தன் எண்ணம் வார்த்தை செயலால் உன்னில் உறவாடவே -2\n2. அன்பான வாழ்க்கையினால் அழகான நேயம் நிலவும்\nஅழகான நேயத்தினால் அகந்தேடும் நீதியும் நிலைக்கும்\nஅகந்தேடும் நீதியினால் இகந்தேடும் அமைதி நிகழும்\nஇகந்தேடும் அமைதியினால் சுகமான ஆனந்தம் நிறையும்\nஅன்பின் வாழ்வும் வாழ்வின் பொருளும் எந்தன் பாடலாகுமே -2"
    },
    {
      "number": 137,
      "title": "நான் உன்னைக் கேட்பதெல்லாம் இதுதான் இதுமட்டும்தான்",
      "lyrics": "1. உன்னைவிட்டுப் பிரிந்தாலும் கண்ணை விட்டு மறைந்தாலும் -2\nஉன்னை என் கண் எனவே எண்ணியதை மறவாதே\n2. துன்பங்கள் சேர்ந்தாலும் துவண்டு நீ சோர்ந்தாலும் -2\nஎன் அன்பு உனைத் தாங்கும் என் நினைவே உனைக் காக்கும்"
    },
    {
      "number": 138,
      "title": "நான் உன்னைப் பாடவந்தேன் அன்பனே நல் அன்பனே",
      "lyrics": "1. அமுதமொழிகள் பேசும் உந்தன் வார்த்தை ஒன்று போதுமே (2)\nஅலையும் புயலும் தாக்கும் எனது மனதில் அமைதி தோணுமே\nஒரு வார்த்தை பேசுமே என் வாழ்வு மாறுமே -2\n2. சேயை அணைக்கும் தாயைப்போல\nஎன்னை அணைக்க வேணுமே (2)\nநோயும் பேயும் நீங்கினாலும் நலமாய் வாழவேணுமே\nஉன் கரங்கள் போதுமே நான் சுகமாய் வாழுவேன் - 2"
    },
    {
      "number": 139,
      "title": "நான் உன்னைவிட்டு விலகுவதில்லை",
      "lyrics": "1. தாயுன்னை மறந்தாலும் ஊருன்னை வெறுத்தாலும் - 2\nஉன்னோடு உனக்காக நானிருக்கிறேன் - 2\nவிலகுவதில்லை நான் விலகுவதில்லை\nஉன்னை விட்டு எப்போதும் விலகுவதில்லை\t(2)\nநான் உன்னைவிட்டு விலகுவதில்லை\nநான் உன்னை என்றும் கைவிடுவதில்லை\nநீர் என்னைவிட்டு விலகுவதில்லை\nநீர் என்னை என்றும் கைவிடுவதில்லை\t(2)\n2. சொந்தங்கள் பிரிந்தாலும் சோகங்கள் தொடர்ந்தாலும் - 2\nஎன்னோடு எனக்காக நீரிருக்கின்றீர்  2\nகைவிடுவதில்லை நீர் கைவிடுவதில்லை\nஎன்னை மட்டும் எப்போதும் கைவிடுவதில்லை (2)\nநீர் என்னைவிட்டு விலகுவதில்லை\nநீர் என்னை என்றும் கைவிடுவதில்லை"
    },
    {
      "number": 140,
      "title": "நான் வாழ்ந்ததும் மண்ணில் வாழ்வதும் உன்னாலன்றோ",
      "lyrics": "1. தனிமையில் நான் தவித்து நின்றேன்\nதாங்கி அணைத்துக் கொண்டாய்\nஇருளும் புயலும் சூழ்ந்தபோதும் தோளில் சுமந்து கொண்டாய்\nவாழ்வு கொடுக்கும் நண்பனாகக் கவலை என்னில் தீர்த்தாய்\nசொந்தம் பந்தம் எல்லாம் நீயே என்று ஏற்றுக்கொண்டாய்\nவாழ்வின்பொருளைத் தந்தாய் புது விடியல் காணச் செய்தாய் -2\n2. வாழ நீ வழிகாட்டினாய் என் வாழ்வில் நன்றி சொல்வேன்\nநான் உயர நல் உறவு தந்தாய் உவந்து நன்றி சொல்வேன்\nபொய்மை மறந்து உண்மை உணர்ந்தால்\nஉறவு வளரும் என்றாய்\nஇருளை அழித்து ஒளியைத் தந்தால் வாழ்வு மலரும் என்றாய்\nவாழ்வின்பொருளைத் தந்தாய் புது விடியல் காணச் செய்தாய் -2"
    },
    {
      "number": 141,
      "title": "நானே உன் அன்பு தேவன் நானே - 2",
      "lyrics": "1. வாழ்வு தருபவன் நானே வழிநடத்துபவன் நானே - 2\nகரம் விரித்து இமை திறந்து\nஇதயத்தில் உன்னைத் தாங்கி நின்றேன்\nஎனைப் பிரிந்து உன் நிலை மறந்து\nஉயிரற்ற சருகாய் உழன்று நின்றாய்\nநீ மனம் திரும்ப ஏங்குகிறேன் ஏங்குகிறேன்\n2. பாவம் களைபவன் நானே உன் நம்பிக்கை நானே - 2\nபழிக்கப்பட்டு நொறுக்கப்பட்டு\nமண்ணக வாழ்வினைத் தியாகம் செய்தேன்\nபுதைக்கப்பட்டு உயிர்த்தெழுந்து\nஎன் அளவில்லா அன்பினை உனக்களித்தேன்\nநீ ஒளியினில் வாழ்ந்திட ஏங்குகிறேன் ஏங்குகிறேன்"
    },
    {
      "number": 142,
      "title": "நானே உன் கடவுள்",
      "lyrics": "1. எனை அனுப்பும் எனை அனுப்பும் இதோ நான் இருக்கின்றேன்\nஉலகம் அறியா எளியவன் வாய்மொழி பேசா சிறியவன்\nஉன் துணை இருந்தால் என்னுடன் நடந்தால்\nதுணிவுடன் நான் செல்வேன்\nஎனை அனுப்பும் எனை அனுப்பும் இதோ நான் இருக்கின்றேன்\n2. நானே உன் கடவுள் வான்படைகளின் இறைவனாய் இருக்கிறேன்\nஎன் பெயரால் செல்பவர் யாரோ?\nஎன் செய்தியைச் சொல்பவர் எவரோ?\nஎன் பணியினைச் செய்வாரோ?\nஅன்பும் அறமும் நீதியும் நேர்மையும் நிலைநிறுத்திடுவாரோ?\nயாரை நான் அனுப்புவேன்? - 2 எனை.."
    },
    {
      "number": 143,
      "title": "நிம்மதியாய் வாழ்ந்திடவே நெஞ்சம் ஏங்குதே",
      "lyrics": "1. ஆண்டவன் கட்டளைக்குப் பணிய மறுத்ததால்\nஆதாம் ஏவாளும் நிம்மதி இழந்தார்\nஆபேலின் காணிக்கையைக் கடவுள் ஏற்றதால்\nசோதரன் காயினும் நிம்மதி இழந்தான்\nசுயநலத்தில் வாழும்போது நிம்மதி பறக்கும்\nபொதுநலத்தில் வாழ்ந்துவிட்டால் நிம்மதி பிறக்கும்\nஇறுதிவரை உறுதியாக பிறருக்காகத் தன்னைத் தந்த - நீ மட்டுமே\n2. ஆடையின் விளிம்பைத்தொட்ட பாடுள்ள பெண்ணும்\nஉடனே குணமடைந்து நிம்மதியடைந்தார்\nஇருந்ததும் தந்துவிட்ட ஏழை விதவையும்\nஇறைவனை நம்பியதால் நிம்மதியடைந்தார்\nநம்பிக்கையில் வாழ்ந்துவிட்டால் நிம்மதி கிடைக்கும்\nநம்பிக்கை தாழ்ந்துவிட்டால் நிம்மதி பறக்கும்\nஇறுதிவரை உறுதியாகத் தந்தையையே நம்பி வாழ்ந்த - நீ மட்டுமே"
    },
    {
      "number": 144,
      "title": "நிலையான சொந்தம் நீதானே என்றும்",
      "lyrics": "1. உடையாத உறவாய் கலையாத கனவாய் நீ போதும் என் இயேசுவே\nமறையாத உன்அன்பு மடியாது எந்நாளும் நீபோதும் என் இயேசுவே\nசுமைகளால் நான் சோர்ந்திருந்தேன் சுகமாய் வந்து நீ சேர்ந்தாய் (2)\nஎன் வாழ்வில் நீ என்றும் நிலையான சொந்தமே\n2. அணையாத அருளாய் அழியாத விருந்தாய்...\nவிலகாத உயிராய் நலம் சேர்க்கும் மருந்தாய்...\nவறுமையால் நான் வாடி நின்றேன்\nவசந்தமாய் வந்து நீ சேர்ந்தாய்\t(2)\nஎன் வாழ்வில் நீ என்றும் நிலையான சொந்தமே"
    },
    {
      "number": 145,
      "title": "நிலையில்லா உஷ்கு நிஐமில்லா உறவு",
      "lyrics": "1. ஆசையிலே பிறந்து ஆணவத்தில் தொடர்ந்து\nஆடி இங்கு அடங்குது வாழ்க்கை\nவாழ்வு தரும் வார்த்தை வாழ்க்கைதனை வளர்த்தால்\nவசந்தம் வந்து நம்மில் என்றும் தங்கும் (2)\nநீ மட்டும் போதும் என் வாழ்வு மாறும் -2\nநீ மட்டும் போதும் எப்போதும்\n2. பொய்மையிலே விழுந்து போலியாக நடந்து\nபொழுதிங்கு போகுது கழிந்து\nஉண்மைதனை உணர்ந்து உறுதியுடன் எழுந்தால்\nஊதியங்கள் தேவையில்லை நமக்கு (2)\nநீ மட்டும் போதும் என் வாழ்வு மாறும் -2\nநீ மட்டும் போதும் எப்போதும்"
    },
    {
      "number": 146,
      "title": "நீ இல்லாத உள்ளம் ஓர் பாலைவனம்",
      "lyrics": "1. மழையாக வந்தும் மணல் மீது நின்றும்\nநனையாத நிலமாகினேன் - ஒளியாக நிறைந்தும்\nவாழ்வோடு இணைந்தும் விடிவில்லா இரவாகினேன் (2)\nஉயிரூட்டும் அருள்மேகம் எனைச் சூழுமோ\nவாழ்வேற்றும் ஒளிவெள்ளம் எனை ஆளுமோ (2) இறைவா  4\n2. தண்ணீரில் மூழ்கிப் போராடும் நிலைபோல் தவிக்கின்றேன்\nஉனைத் தேடியே - போர் வந்த காலம் துடிக்கின்ற புழுபோல்\nஅழுகின்றேன் உனை நாடியே (2)\nஎதனாலும் நிறையாத வெறுமையிது\nஉன் அருளின்றி துயிலாத இதயம் இது (2) இறைவா - 4"
    },
    {
      "number": 147,
      "title": "நீ எந்தன் நண்பன் இனிய அன்பு இயேசுவே",
      "lyrics": "1. உனைத் தாங்கி என்னுள்ளம் நடைபோடும் போதினில்\nஉலகெல்லாம் உந்தன் மயம் (2)\nசுனையாகி என் வாழ்வில் உன் ஆசி வழிந்தோட\nநலமெல்லாம் காணும் மனம்\nதேவா உன்னோடு நான் காணும் உறவென்றுமே\nபூப்போல் மலரட்டும் தேன் போல் சுவைக்கட்டும்\nஅதுவே எந்தன் பேரின்பமே\n2. இருள் தாக்கும் வேளையில் துயர் நெஞ்சில் சூழ்கையில்\nஎனக்கென்று நீதான் துணை (2)\nபொருள் வந்து சேர்ந்தாலும் பலர் என்னைச் சூழ்ந்தாலும்\nஉனக்கிங்கு யார்தான் இணை\nதேவா உன் ஆட்சி என் நெஞ்சில் தழைக்கட்டுமே\nநீதான் என் தெய்வம் என்னோடு வரும் சொந்தம்\nவா வா இன்று இதயத்தில்"
    },
    {
      "number": 148,
      "title": "நீ என் மகனல்லவா உன்னை அழைத்ததும் நானல்லவா",
      "lyrics": "1. அழுகைக்குப் பதிலாய் அரவணைக்க\nநலிவுற்ற நெஞ்சத்திற்கு உறுதியூட்ட (2)\nமேடு பள்ளங்களைச் சமன் செய்ய - 2\nஏற்றத் தாழ்வுகளை வேரகற்ற உன்னைத் தேர்ந்துள்ளேன்\nஅழிக்கவே ஆக்கவே உன்னை அனுப்புகிறேன் - ஆண்டவரின்\n2. இடிந்து கிடப்பதைச் சீர்படுத்த அழிந்து போனதை உருவாக்க  (2)\nவாழ்வை இழந்தோர் வாழ்வு பெற - 2\nசிறையில் வாடுவோர் விடுதலையாய் உன்னைத் தேர்ந்துள்ளேன்\nபடைக்கவே வளர்க்கவே உன்னை அனுப்புகிறேன்\n- ஆண்டவரிரை"
    },
    {
      "number": 149,
      "title": "நீதானே இறைவா நிலையான சொந்தம்",
      "lyrics": "1. கொடியோடு இணைந்துள்ள கிளை போலவே\nஉன்னோடு ஒன்றாகும் அருள் வேண்டுமே (2)\nகனி தந்து என் வாழ்வு செழிப்பாகவே - 2\nவருவாயே தலைவா என் உயிர் மூச்சிலே - 2\n2. நிலைவாழ்வு தருகின்ற வார்த்தைகளோ\nஇறைமைந்தன் உன்னிடமே இருக்கின்றன (2)\nநானெங்கு போவது உனைப் பிரிந்து - 2\nநாளெல்லாம் வருவேன் உனைத் தொடர்ந்து - 2"
    },
    {
      "number": 150,
      "title": "நீயாக நான் மாற நிதம் உந்தன் பணி செய்ய",
      "lyrics": "1. எளியோர்க்கு நற்செய்தி சொல்லிட\nசிறைப்பட்டோர்க்கு விடுதலை வழங்கிட (2)\nகுருடருக்கு பார்வையுமே அளித்திட -2\nஅருள் தந்து எனை இன்று அனுப்புமே (இயேசுவே) - 2\n2. ஆண்டவன் அருளாண்டை அறிவிக்க\nஅன்பினால் அனைவரையும் ஆட்கொள்ள (2)\nஅவனியிலே உமதரசை எழுப்பிட -2\nஅருள் தந்து எனை இன்று அனுப்புமே (இயேசுவே) - 2"
    },
    {
      "number": 151,
      "title": "நீயாக நான் மாற வேண்டும்",
      "lyrics": "1. ஏழை நானும் நீயின்றி வாழ்ந்தால் வாழ்வின் பொருளேது (2)\nகன நேரம் உனை நானும் மறந்திடும் போது\nகவலைகள் சூழ்கின்றது\nஏங்கும் என் இதயம் எழுந்தே நீ வாராய்\nஉயிரோடு கலந்திடுவாய் - 2\n2. என்றும் உந்தன் அன்பொன்றுபோதும் எனக்கினி வாழ்வினிலே -2\nஏழை என் நினைவினில் எழுந்திடும் எண்ணம்\nஎல்லாமும் நீயாகவே\nசொல்லொன்று போதும் உன் சொல்லொன்று போதும்\nஎன் ஆன்மா குணமடையும் - 2"
    },
    {
      "number": 152,
      "title": "நீயின்றி வாழ்வேது இறைவா - உன்",
      "lyrics": "1. உலகத்தில் நூறாண்டு நான் வாழ்ந்தபோதும் - உன்\nஇல்லத்தில்  ஒருநாளே போதும்\nபலகோடி வார்த்தைகள் நான் கேட்ட போதும் - உன்\nதிருநாவின் சொல் ஒன்றே போதும்\nஉன்னோடு நான் வாழ்ந்து உன் வார்த்தை நான் கேட்டு\nஉன்னில் நான் சரணாக வேண்டும்\n2. கற்பாறை மீதெந்தன் வீடாகினாலும் - உன்\nபொற்பாதத் துணை நாளும் வேண்டும்\nஉலகோரின் உறவென்னை உயர்வாக்கினாலும் - உன்\nகரம்தானே எனைத் தாங்கிக் கொள்ளும் (2)\nஉப்பாக ஒளியாக உண்மைக்குச் சான்றாக\nஎப்போதும் நான் வாழவேண்டும்"
    },
    {
      "number": 153,
      "title": "நீயின்றி வேறேது சொந்தம் - உன்",
      "lyrics": "1. விளக்கின்கீழ் இருளுண்டு நிலவின் உள்கறையுண்டு\nகுறையுண்டு என் வாழ்விலே ஓ நிறையுண்டு என் வாழ்விலே\nநிறம் மாறும் பூவுண்டு நிலை மாறும் உறவுண்டு\nஅகழ்வோரை நிலம் தாங்குமே ஓ ஆகாயம் மழை தூவுமே\nகரைசேரா அலையுண்டு கரை சேரா படகுண்டு\nகடல்மீது நீர் வாருமே ஓ உடன் யாவும் நீர் மேவுமே\nஅலைபாயும் ஆன்மாவின் நிலைமாறும் நிலைகண்டு\nஎனையாளும் என் தெய்வமே ஓ அருள் வீசும் ஓர் தென்றலே\n2. சந்தங்கள் ஏழும் என் சொந்தங்கள் ஆனாலும்\nசங்கீதம் நீயல்லவா ஓ சந்தோசம் நீயல்லவா\nசோகங்கள் சூழும் என் பாதங்கள் மீளும் என்\nபயணங்கள் நீயல்லவா ஓ பாதைகள் நீயல்லவா\nஅழுகின்ற நல்லார்க்கும் தொழுகின்ற தீயோர்க்கும்\nஆகாரம் நீயல்லவா ஓ ஆதாரம் நீயல்லவா\nபாரங்கள் சுமப்போர்க்கும் பாவங்கள் சுமப்போர்க்கும்\nசுமைதாங்கி நீயல்லவா நீ தோள் தாங்கும் தாயல்லவா"
    },
    {
      "number": 154,
      "title": "நீயே எமது வழி நீயே எமது ஒளி",
      "lyrics": "1. நான்கு திசையும் பாதைகள் சந்திக்கின்ற வேளைகள்\nநன்மையென்ன தீமையென்ன அறியாத கோலங்கள் (2)\nநீயே எங்கள் வழியாவாய் நீதியின் பாதையின் பொருளாவாய் -2\nஉனது பாத பதிவுகள் எமது வாழ்வின் தெரிவுகள்\nஅவற்றில் நாம் நடந்தால் வெற்றியின் கனிகள்\n2. துன்ப துயர நிகழ்வுகள் இருளின் ஆட்சிக் காலங்கள்\nதட்டுத் தடுமாறி விழ தகுமான சூழல்கள்\nநீயே எங்கள் ஒளியாவாய் நீதியின் பாதையின் சுடராவாய் (2)\nஉம்மை நாங்கள் போற்றிட பொய்மை எங்கும் போக்கிட\nஉண்மையின் இறைவா உனதருள் தாரும்"
    },
    {
      "number": 155,
      "title": "நீயே என் கோயில் ஆண்டவனே - உன்னில்",
      "lyrics": "1. வார்த்தையின் வடிவில் உனைப் பார்க்கிறேன்\nவாழ்க்கையின் வழியெங்கும் உனைப் பார்க்கிறேன்\nசெயலுள்ள நம்பிக்கையில் உனைப் பார்க்கிறேன்\nவாழ்க்கையே வழிபாடாய் உனைப் பார்க்கிறேன்\nபுதுமையின் பொலிவினிலே உனைப் பார்க்கிறேன் - 2\nஉருவ அருவங்களில் உனைப் பார்க்கிறேன் -  நீயே...\n2. பேழையின் பிரசன்னத்தில் உனைப் பார்க்கிறேன்\nஉயிருள்ள வசனத்தில் உனைப் பார்க்கிறேன்\nமண்ணில் மனிதரிலே உனைப் பார்க்கிறேன்\nதாய்மையின் நேசத்திலே உனைப் பார்க்கிறேன்\nநண்பரின் தியாகத்திலே உனைப் பார்க்கிறேன் -2\nஇயற்கையின் இயல்பினிலே உனைப் பார்க்கிறேன் - நீயே ..."
    },
    {
      "number": 156,
      "title": "நீயே என் சொந்தம் -2 இயேசுவே நீயே என் சொந்தம்",
      "lyrics": "1. பாவ இருளகற்ற பாதை திறந்தவரே ...\nபாசம் பொழிந்து என்னில் நிலைத்து வாழ்பவரே ... (2)\nபகைமை ஒழித்து மன அமைதி தருபவரே ...\nபரிவின் சிகரமே பரமன் இயேசுவே...\n2. கருணை வடிவிலே காட்சி தருபவரே...\nகண்மலையாய் என்னைக் காப்பவரே என்றும் ... (2)\nகனிவு கண்கொண்டு காண்பவரே என்றும் ...\nகாலம் காலமாய் வாழ்பவரே என்றும் ..."
    },
    {
      "number": 157,
      "title": "நீர் ஒருவர் மட்டும் - இயேசுவே",
      "lyrics": "1. என்னைப் பாடி மகிழ்வித்த புள்ளினங்கள் - தங்கள்\nகூடுகள் தேடிப் பறந்த பின்னும் (2) - நான்\nவாழ்ந்த காலத்து நண்பரெல்லாம் - நான்\nதாழ்ந்த காலத்தில் பிரிந்த பின்னும்\n2. எந்தன் மேனி தழுவிய இளந்தென்றல் - சொந்த\nதாய் கடலோடு கலந்த பின்னும் (2) - எந்தன்\nபாதையில் விளக்காய் பகலவனும் - வந்த\nகாரிருள் மாயையால் மறைந்த பின்னும்"
    },
    {
      "number": 158,
      "title": "நீலவானின் நிலவுபோல் இனிமை தரும் தேவா",
      "lyrics": "1. ஆலயம் நுழைந்ததும் அழுகை வருகுது\nஉன் அன்பின் நினைவினில் நெஞ்சம் மகிழுது\nஇரவிலும் பகலிலும் உனையே நினைக்கின்றேன்\nஇன்னிசை கீதத்தால் நிதமும் துதிக்கின்றேன்\nஎன்னில் இனிமேல் வாழ்வது நானல்ல நீ இயேசுவே\nஅன்பாகவா அருளாகவா இதய வேந்தே வா\n2. கேட்பதைக் கொடுத்திடும் இரக்கம் மிகுந்தவர்\nநான் செல்லும் வழியெல்லாம் துணையாய் வருபவர்\nஉமக்காக வாழ்ந்திட உலகை மறந்தேனே\nதுன்பங்கள் துயரங்கள் ஏற்று மகிழ்ந்தேனே\nஎனக்கெல்லாம் நீ இயேசுவே நீயில்லையேல் நானில்லையே\nஉயிராகவா உறவாகவா என்னோடு வாழ வா"
    },
    {
      "number": 159,
      "title": "பார்க்கும் முகமெல்லாம் இறைச் சாயல் தெரிகிறதே",
      "lyrics": "1. பனியின் துளியில் இறை முகம் பார்க்கின்றேன்\nஇலையின் அசைவில் இறைஇசை கேட்கின்றேன் - இறைவா(2)\nவீசிடும் காற்றெல்லாம் இறை சுவாசமே\nமலர்களின் மணமெல்லாம் இறை வாசமே (2)\nஉயிரே உணர்வே உம் புகழ்பாடி மகிழ்வேனே\n2. நிலத்தின் விளைவெல்லாம் இறைப் புன்னகை\nகனியின் சுவையெல்லாம் இறை இன்பமே - இறைவா... (2)\nகடலின் அலையெல்லாம் இறை இராகமே\nபொழிந்திடும் மழையெல்லாம் இறைத் தாளமே (2)\nவியப்பே விந்தையே உம் புகழ்பாடிப் புகழ்வேனே"
    },
    {
      "number": 160,
      "title": "பார்வை பெறவேண்டும் நான் பார்வை பெறவேண்டும்",
      "lyrics": "1. வாழ்வின் தடைகளைத் தாண்டி எழும் புதுப்\nபார்வை பெறவேண்டும் (2)\nநாளும் பிறக்கும் உன் வழியைக்\nகாணும் பார்வை தரவேண்டும் (2)\nஉன்னாலே எல்லாமுமே ஆகும் நிலை வேண்டும்\nநான் பார்வை பெற வேண்டும்\n2. நீதி நேர்மை உணர்வுகளை நான் பார்க்கும் வரம்வேண்டும் - 2\nஉண்மை அன்பு உயர்ந்திடவே\nஉழைக்கும் உறுதி தரவேண்டும் (2)\nஎல்லோரும் ஒன்றாகவே வாழ வழி வேண்டும்\nநான் பார்வை பெற வேண்டும்"
    },
    {
      "number": 161,
      "title": "பாலைவனம் சோலையாகும் பஞ்சமெல்லாம் நீங்கிப்போகும்",
      "lyrics": "1. ஆண்டவரை மனதில் வைத்து\nஅனைத்தையும் நாம் செய்யும்போது\nபாதைகளை அவர் செம்மையாக்குவார் (2)\nஅவரை நோக்கி பார்த்தவர்கள் அவமானம் அடைவதில்லை -2\nஆயிரமாய் ஆசி பெறுவார் ஆனந்தம் அடைந்திடுவார்\n2. திராட்சை செடி கிளையைப் போல\nஇயேசுவோடு இணைந்திருப்போம்\nபலன் தருவோம் நலன்கள் பெறுவோம் (2)\nஎன்ன குறை இருந்தாலும் அவரோடு நாமிருந்தால் -2\nஎல்லாமே நிறைவாகுமே நம் வாழ்வெல்லாம் மகிழ்வாகுமே"
    },
    {
      "number": 162,
      "title": "புதுவாழ்வு நான் பெறவேண்டும்",
      "lyrics": "1. வெறுமையிலே நான் வாடும் போது\nதுணையாக நீதானே வருகின்றாய் (2)\nகயமையிலே நான் அழிந்தாலும் - 2\nஆதரவாய் நீதானே இருக்கின்றாய் - 2\n2. துயரினிலே நான் துவண்டாலும்\nதுணையாக நீதானே இருக்கின்றாய் (2)\nதோல்வியிலே நான் சரிந்தாலும் - 2\nவெற்றியென நீதானே இருக்கின்றாய் - 2"
    },
    {
      "number": 163,
      "title": "மழலை இதயம் நாடி வருவோம் என விழைவீரோ",
      "lyrics": "1. குழந்தை போல பேச எனக்கு இதயமில்லையே\nமழலைச் சொல்லும் நாட்களாக மறந்து போனதே (2)\nஇளமைப் பொலிவில் இதயம் தானும் இறுகிப் போனதோ\nவளமை சேர்க்கும் உனை மறந்து மயங்கிப் போனேனே\n2. பாவி என்னைப் பார்த்துப் பார்த்து பரிதவிக்கின்றீர்\nமேவி மேவி அழைத்து அழைத்து அன்பு செய்கின்றீர் (2)\nதவழ்ந்து தவழ்ந்து தேடி தேவா உன்னை அடைந்துள்ளேன்\nமகிழ்ந்து என்னை ஏற்றுப் பாவ பொறுத்தலளிப்பீரோ"
    },
    {
      "number": 164,
      "title": "மழலை சிரிப்பும் குழந்தை மனமும் நிலைத்திடவேண்டும்",
      "lyrics": "1. அருகினில் இளைய நெஞ்சங்களை அழைத்தீர்\nஇருகரம் விரித்து அன்போடு அணைத்தீர் (2)\nகுழந்தை உள்ளம் இறைவன் இல்லமென்று நற்செய்தி உரைத்தீர்\nஇறைவன் அரசில் நீங்காத இடம் அளித்தீர் - கரம் பிடித்து...\n2. உம் சாயல் கொடுத்து உயர்வாகப் படைத்தீர்\nவாய்மையில் தூய்மையில் வளர்ந்திடப் பணித்தீர் (2)\nகொடியில் இணைந்த கிளையாய் என்னை\nஉன்னோடு இணைத்தீர்\nஉலகில் சென்று பலன்தர எனை அழைத்தீர் - கரம் பிடித்து..."
    },
    {
      "number": 165,
      "title": "மன்னவா உன் வாசல் தேடி ஓடி நான் வந்தேன்",
      "lyrics": "1. அன்பு கமழும் மென்மையான அனுபவம் எல்லாம்\nஅழகு வாய்ந்த இனிமையான நினைவுகள் எல்லாம் (2)\nஉன்னிடம்தானே பேச இயலும் -2\nஉவந்து எல்லாம் கூறமுடியும் கூறமுடியும்\n2. துன்பம் நெஞ்சில் இறக்கி வைத்த சோகச்சுமை எல்லாம்\nநடந்தவைகள் அழித்துத் தகர்த்த நம்பிக்கை எல்லாம் (2)\nபுரிந்து கொள்வார் எவரும் இல்லை -2\nஉன்னைத் தவிர யாரும் இல்லை யாரும் இல்லை"
    },
    {
      "number": 166,
      "title": "மனித நேயமே உயர்வேதம் - இதை",
      "lyrics": "1. பழிக்கஞ்சா கள்வர்களால் தாக்கப்பட்டு ஒரு\nவழிப்போக்கன் சாலையிலே வீழ்ந்துகிடந்தான் (2)\nவேதங்கள் கற்றறிந்த குருவும் கண்டார் - 2\nஅவர் வேதனையை காணாமல் தன்வழி சென்றார்  2\nதுன்பத்தில் வாழும் மனிதரெல்லாம் அயலாரே தம் அயலாரே\nஅன்புடன் அவர்க்கு உதவுதலே\nபுண்ணியமே வாழ்வில் புண்ணியமே\n2. பரிதவித்து கிடப்பவன் கேட்பாரில்லை - கோயில்\nபணியாளர் பார்த்துக்கொண்டு நேரே சென்றார் (2)\nஅவதியுறும் யாவருக்கும் உதவிடவேண்டும் - 2\nஇந்த எண்ணம் தானே மனிதனுக்கு அவசியம் வேண்டும் - 2\nதுன்புறக் கண்டால் துடிக்கின்ற மனம் வேண்டும் (நல்ல)\nசோதரராக பிறரைக்கண்டு அணைத்திட வேண்டும் (என்றும்)"
    },
    {
      "number": 167,
      "title": "மாறாத நேசம் எனில் தந்த தேவா",
      "lyrics": "1. ஆறுதல் தேடி அலைகின்ற போது\nஆதவன் நீயே ஆறுதல் தந்தாய் (2)\nதுயரினில் மூழ்கி மடிந்திடும் வேளை\nதுணையாக வந்தாய் துயரெல்லாம் மறந்தேன் -2\nபோற்றுவேன் தேவா போற்றுவேன்\nஉன் திருவடி பணிந்து போற்றுவேன் (2)\n2. உன்னருள் தேடி உன் பதம் வந்தேன்\nஉலகாளும் தேவா உன்னருள் தந்தாய் (2)\nஉனக்காக வாழ உறவெல்லாம் துறந்தேன்\nஅழியாத உறவாய் எனில் வந்து சேர்ந்தாய் -2"
    },
    {
      "number": 168,
      "title": "யார் உன்னைக் கைவிட்ட போதும்",
      "lyrics": "1. நோயினால் உள்ளம் சோர்ந்திடும்போது\nமகளே பதறாதே - மகனே பதறாதே - 2\nகடன் தொல்லை உன்னைச் சூழ்ந்திடும்போது\nமகளே கலங்காதே - மகனே கலங்காதே - 2\nகாக்கும் தெய்வம் இயேசு உன்னைக் காலமும் காத்திடுவார்\n2. உழைத்தும் உயர்வு இல்லாதிருந்தால்\nமகளே பதறாதே-மகனே பதறாதே\nஉலகமே உன்னை ஒதுக்கிடும்போது\nமகளே கலங்காதே-மகனேகலங்காதே\nகாக்கும் தெய்வம் இயேசு உன்னைக் காலமும் காத்திடுவார்"
    },
    {
      "number": 169,
      "title": "யாரிடம் செல்வோம் இறைவா",
      "lyrics": "1. அலைமோதும் உலகினிலே ஆறதல் நீ தரவேண்டும் -2\nஅண்டி வந்தோம் அடைக்கலம் நீ\nஆதரித்தே அரவணைப்பாய் - 2\n2. மனதினிலே போராட்டம் மனிதனையே வாட்டுதையா\nகுணமதிலே மாறாட்டம் குவலயம்தான் இணைவதெப்போ - 2\n3. வேரறுந்த மரங்களிலே விளைந்திருக்கும் மலர்களைப்போல்\nஉலகிருக்கும் நிலைகண்டு உனது மனம் இரங்காதோ - 2"
    },
    {
      "number": 170,
      "title": "வண்ணத்தமிழ் பாட்டுப்பாடி அழகு மலர் தூவித் தூவி",
      "lyrics": "1. அன்பின் உருவமே அருளாகும் செல்வமே\nஅழகின் தென்றலே சங்கீதமே (2)\nமரியின் இயேசுவே என் வாழ்வின் ஜீவனே -2\nநீதி தேவனே உண்மை வாழ்வின் சிகரமே\nஉம்மைப்போல எங்கள் வாழ்வை உயர்த்திடுவாயே -2\nபலியாகிப் பணியாகி உம்மில் வாழ்ந்திடுவோம் -2\nஉறவாகி ஒளியாகி வாழ்வைக் காட்டிடுவோம் -2\nநிறைவாகி நினதாகி உம்மில் சரணடைவோம் -2\nஒன்றாய்க் கலந்திடுவோம் உம்மில் கரைந்திடுவோம்\n2. கருணைக் கடவுளே இரக்கத்தின் அமுதமே\nஇனிய நாதனே உயிர் நாதமே (2)\nஅம்மையே அப்பனே ஒப்பில்லா மகுடமே -2\nமுதலும் முடிவுமே எம்மை இயக்கும் தெய்வமே\nகரங்கள் நீட்டி அரவணைத்துக் காத்தருள்வாயே -2  பலியாகி..."
    },
    {
      "number": 171,
      "title": "வழிகாட்டும் என் தெய்வமே",
      "lyrics": "1. எந்நாளும் உனைத்தேடும் வரம் கேட்கிறேன்\nஉன்பாத நிழல் நாடும் மனம் கேட்கிறேன்\nநீரின்றியே மண்ணில் வளமில்லையே\nநிலமின்றியே உயிர் வாழ்வில்லையே - எந்நாளும் ...\nஎனைக்காக்கும் என் தெய்வமே என் உயிராக எழும் தெய்வமே\nநிலவெங்கும் ஒளிர்ந்தாலும் விழிமூடிப் பயனேது\nதுயர் மூடும் மனமுந்தன் அருள் காணும் வகையேது\nபலனாக கைமீது வா இங்கு புலனாகும் இறையாக வா\n2. என் பாதை முடிவாகும் உன் தாளிலே\nஎன் வாழ்வு விடிவாகும் அந்நாளிலே\nஉன் வார்த்தைகள் என் வாழ்வாகுமோ\nஉன் பார்வைகள் என் வழியாகுமோ - என் பாதை...\nஇருள் நீக்கும் விளக்காகவே நான் சுடர்வீச எனை ஏற்றவா\nஆல்போல வளர்ந்தாலும் ஆரம்பம் முளைதானே\nவிண்வாழ்வின் உயர்வெல்லாம் இவ்வாழ்வில் பலன்தானே\nநிறைவாழ்வின் விதையாகவே எங்கள் நிலவாழ்வு பயன்காணவா"
    },
    {
      "number": 172,
      "title": "வார்த்தையே எம் தேவனே",
      "lyrics": "1. உலகம் வெறுத்தாலும் உம் வார்த்தையே எம் துணை\nதுயரம் சூழ்ந்தாலும் உம் வார்த்தையே எம் துணை\nநீயின்றி உலகில்லை உன் சொல்லின்றி வாழ்வில்லை - 2\nவாழ்வைத் தாருமே உந்தன் வார்த்தையால்\nஎங்கள் வாழ்வில் வசந்தம் வீசுமே\n2. சொந்தம் பிரிந்தாலும் உம் வார்த்தையே எம் துணை\nசுகங்கள் மறைந்தாலும் உம் வார்த்தையே எம் துணை\nநிறைவின்றி வேரில்லை உம் சொல்லின்றி கதியில்லை - 2\nஅன்பைத் தாருமே உந்தன் வார்த்தையால்\nஎங்கள் வாழ்வை ஒளிரச் செய்யுமே"
    },
    {
      "number": 173,
      "title": "வானம் பொழிந்த அன்பே வாழ்வுக்கான அமுதே - 2",
      "lyrics": "1. ஆயனில்லா ஆடு என அலைந்தது போதும் - 2\nநல் ஆவியில்லா ஜீவியமாய் அழிந்தது போதும் (நான்) (2)\nநேயமில்லா நெஞ்சங்களால் சோர்ந்தது போதும்\nஎன் காவலுனை வேண்டுகிறேன் கைதூக்க வாரும்\n2. நீர் கொடுத்த அன்பளிப்பு நிறை சமாதானம் அது\nநிர்மூலமாய் ஆனதையா அதை இன்று காணும் (2)\nஉமதன்பு பாதையில் நான் எனக்கது போதும்\nநல் காருண்யமே எம் வாழ்வில் நீர் தெடும் வானம்"
    }
  ]
}