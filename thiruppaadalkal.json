{
  "category_id": "thiruppaadalkal",
  "category_ta": "திருப்பாடல்கள்",
  "songs": [
    {
      "number": 1,
      "title": "அடைக்கலப் பாறையான இயேசுவே",
      "lyrics": "1. தாயின் வயிற்றினிலே பாதுகாப்பு நீயல்லோ ஆண்டவரே - 2\nபிறப்பிலும் வாழ்விலும் நீயே எனக்கு\nஆதாரம் நீயல்லவோ\t(2) எந்தன் - 2\n2. போகும் வழியை விசாலமாக்கி\nஎன் எல்லையைப் பெரிதாக்கினீர்\t(2)\nஉயரமான  இடத்திலே என்னை நிறுத்தி\nமாண்புறச் செய்கின்றீரே (2) என்னை - 2"
    },
    {
      "number": 2,
      "title": "அடைக்கலமும் ஆற்றலுமாய் கடவுள் இருக்கின்றார்",
      "lyrics": "1. யாக்கோபின் கடவுளவர் சேனைகளின் ஆண்டவரே\nநம்மோடு இருக்கின்றார் (2)\nஉலகின் கடைஎல்லையில் போரைத் தடுக்கின்றவர்\nநம்மை அரவணைத்து அமைதி தருகின்றார்\n2. திருநகரின் நடுவினிலே உன்னதரின் உறைவிடமே\nபேரின்பப் புகலிடமே (2)\nகடவுள் புறம்முழங்கவே பெரும் படையும் பொறியானது\nஅவராற்றல் நமதாகவே பெருந் துயரம் புறம் கண்டது"
    },
    {
      "number": 3,
      "title": "ஆர்ப்பரித்து அக்களியுங்கள் - 4",
      "lyrics": "1. இறைவன் என் மீட்பர் அவரே என் ஆற்றல்\nநான் பாடிடுவேன் அஞ்சமாட்டேன் என் மீட்பும் அவர் தானே (2)\nமீட்பருளும் ஊற்று நீரை முகர்ந்து கொள்வீர்கள்\nமுகர்ந்து கொள்வீர்கள் நீங்கள் முகர்ந்து கொள்வீர்கள்\n2. ஆண்டவர்க்குப் புகழ்பாடுங்கள் மாட்சியுறும் செயல்புரிந்தார் இதை\nஅனைத்துலகும் அறிந்து கொள்ளும்\nஅவர் திருப்பெயரைப் போற்றுங்கள் (2)\nசீயோனில் குடியிருப்போர் ஆர்ப்பரித்துக் களிகூறுங்கள்\nஆர்ப்பரித்துக் களிகூறுங்கள் நீங்கள் ஆர்ப்பரித்துக் களிகூறுங்கள்"
    },
    {
      "number": 4,
      "title": "ஆர்ப்பரிப்போம் ஆண்டவரே - 2",
      "lyrics": "1. பூவுலகின் ஆழ்பகுதி உந்தன் கையிலே - பெரும்\nமலைகளின் கொடுமுடியும் உமக்கே சொந்தம் (2)\nகடலும் உலர்ந்த தரையும் உந்தன் கைவேலைகளே\nதிடமாக எம்மையே படைத்தவர் நீரே (2)\n2. மேய்ச்சலில் ஆடுகள் வீழ்ச்சியுறாமல் - அதைக்\nகாப்பதில் கவனமாக இருப்பதுபோல (2)\nபேணிக்காப்பீர் எம்மையே எந்நாளுமே\nவாரிவாரி வழங்கும் வள்ளல் நீரே  (2)\n3. மெரிபாவில் எம் முன்னோர் வாடினார்களே\nமாசாவில் உம் மக்கள் வருந்தினார்களே (2)\nகடினமான இதயம் எமக்கு இல்லவே இல்லை\nஎன்றும் நீரே எங்கள் கடவுள் இதுவே உண்மை (2)"
    },
    {
      "number": 5,
      "title": "ஆண்டவர் ஆட்சி செய்கின்றார்",
      "lyrics": "1. ஆண்டவர் ஆட்சி செய்கின்றார்\nமாட்சியை ஆடையாய் அணிந்துள்ளார்\nஆண்டவர் வல்லமையை கச்சையாய்க் கொண்டுள்ளார்\n2. பூவுலகை நிலைநிறுத்துகின்றார்\nஅதுவும் என்றென்றும் அசைவுறாது\nதொடக்கத்திலிருந்து தமது அரியணை நிலைத்துள்ளது"
    },
    {
      "number": 6,
      "title": "ஆண்டவர் என் ஆயன் எனக்குக் குறைவில்லை -2",
      "lyrics": "அருவிக்குக் கூட்டிச் செல்கின்றார் ஆண்டவர் என் ஆயன்\nஎந்தன் களைப்பை ஆற்றுகின்றார் ஆண்டவர் என் ஆயன்\nஎனக்குப் புத்துயிர் ஊட்டுகின்றார் ஆண்டவர் என் ஆயன்\n2. நேரிய வழியில் என்னை நடத்திச் செல்கின்றார் ...\nஇருள் சூழ்ந்த பள்ளத்தாக்கில் ஆண்டவர் என் ஆயன்\nநடக்க நேந்தாலும் பயமில்லை ஆண்டவர் என் ஆயன்\nஏனெனில் என்னோடு இருக்கின்றார் ஆண்டவர் என் ஆயன்\n3. எண்ணெய் பூசி அபிஷேகம் செய்தார் ஆண்டவர் என் ஆயன்\nஎன் கிண்ணம் மகிழ்வால் நிரம்பிடுதே ஆண்டவர் என் ஆயன்\nஉன்னருள் நீதியும் எனைத் தொடரும் ஆண்டவர் என் ஆயன்\nவாழ்நாளெல்லாம் எனைத் தொடரும் ஆண்டவர் என் ஆயன்"
    },
    {
      "number": 7,
      "title": "ஆண்டவர்க்கு அஞ்சி நடப்போர் மீது",
      "lyrics": "1. நெஞ்சே நீ ஆண்டவரை வாழ்த்துவாயாக\nஎன் அகத்துள்ளதெல்லாம் அவர் திருப்பெயரை வாழ்த்துவதாக\nநெஞ்சே நீ ஆண்டவரை வாழ்த்துவாயாக\nஅவர் செய்த நன்மைகளை எல்லாம் மறவாதே\n2. அவர் உன் பாவங்களை எல்லாம் மன்னிக்கின்றார்\nஉன் நோய்களை எல்லாம் குணமாக்குகின்றார்\nஉன் உயிரை அழிவினின்று மீட்கின்றார்\nஅருளையும் இரக்கத்தையும் எனக்கு முடியாகச் சூட்டுகின்றார்"
    },
    {
      "number": 8,
      "title": "ஆண்டவர்க்கு நன்றி செலுத்துங்கள்",
      "lyrics": "1. என்றென்றும் உள்ளது அவர் இரக்கம் (2)\nஎன்றென்றும் உள்ளது அவரது இரக்கம்\nஎன்று ஆண்டவருக்கு அஞ்சுவோர்\nஅனைவரும் சாற்றுவார்களாக\nதுன்ப வேளையில் நான் ஆண்டவரைக் கூவியழைத்தேன்\nஆண்டவரும் என் மன்றாட்டைக் கேட்டு\nஎனக்கு விடுதலை அளித்தார் - 2\n2. ஆண்டவர் என் பக்கம் இருக்க நான் ஏன் அஞ்ச வேண்டும்\nஎவன் எனக்கு என்ன செய்ய முடியும் ?\nஎனக்குத்  துணை செய்யும் ஆண்டவர் என் பக்கம் உள்ளார்\nசிதறுண்ட என் எதிரிகளை நான் ஏளனத்துடன் நோக்குவேன் - 2\n3. மனிதன் மீது நம்பிக்கை வைப்பதைவிட\nஆண்டவரிடம் தஞ்சம் புகுவதே நலம்\nதலைவர்கள் மீது நம்பிக்கை வைப்பதைவிட\nஆண்டவரிடம் தஞ்சம் புகுவதே நலம் - 2"
    },
    {
      "number": 9,
      "title": "ஆண்டவர்க்கு நான் புகழ்பாடுவேன்",
      "lyrics": "1. ஆண்டவர் புகழைப்பாடுவேன் மாட்சியுடன் வெற்றிபெற்றார் -2\nகுதிரையையும் வீரனையும் கடலில் அமிழ்த்தி விட்டார் -2\n2. ஆண்டவரே என் ஆற்றல் ஆண்டவரே என் பாடல் - 2\nஆண்டவரே என் கடவுள் அவரைப் புகழ்ந்தேத்துவேன் -2"
    },
    {
      "number": 10,
      "title": "ஆண்டவர்க்குப் பாடல் இசைப்போம் இணையில்லாதவர்",
      "lyrics": "1. வாருங்கள் புகழ் பாடுங்கள் ஆண்வரைப் போற்றுங்கள்\nமீட்பின் பாறை நம் இறைவனை ஆர்ப்பரித்துப் பாடுங்கள்\nநன்றியோடு அவர் முன்னே மகிழ்ந்து சென்றிடுவோம் -2\nபுகழ்ச்சி நிறைந்த பாக்கள் இசைத்து அவரைப் போற்றிடுவோம் - 2\n2. ஏனெனில் அவர் ஆண்டவர் மாண்புமிகு இறைவன்\nதெய்வங்கள் அனைத்திற்கும் உயர்ந்த பேரரசர்\nமலைகளும் கடல்களும் படைத்தவர் அவரே-2\nநம்மைப் படைத்த ஆண்டவர்முன் தாள் பணிந்திடுவோம் - 2"
    },
    {
      "number": 11,
      "title": "ஆண்டவர் தமது மக்களுக்கு",
      "lyrics": "1. இறைவனின் மைந்தரே மாட்சியையும் வலிமையையும்\nஆண்டவர்க்கு உரியது ஆக்குங்கள்\nஆண்டவரின் பெயருக்கேற்ற மாட்சியை அவருக்குரியதாக்குங்கள்\nஎன்றென்றும் தூய மாட்சியில் இலங்கும்\nஆண்டவரை என்றும் வழிபடுங்கள்\n2. ஆண்டவர் குரல் கடல் மேல் ஒலிக்கின்றது\nநீர்த்திரள் மேல் வீற்றிருக்கின்றார் (2)\nஆண்டவர் நம் ஆண்டவர்  ஆண்டவரின் குரல்\nவலிமை மிக்கது வலிமை என்றும் மிகுந்தது\nஆண்டவரின் குரல் மாட்சி மிக்கது மாட்சிமை என்றும் மிகுந்தது"
    },
    {
      "number": 12,
      "title": "ஆண்டவர் துணையிருப்பார் ஆபத்து அணுகாது",
      "lyrics": "1. உன்னைக் காப்பவர் அயர்வதில்லை\nஉன்கால் இடற விடுவதில்லை\nஉன்னைக் கைவிட்டுப் பிரிவதில்லை\nஉன்னோடு உயிராய் இணைந்திருப்பார்\n2. பகலின் வெயிலோ இரவின் நிலவோ தீமை செய்யாது அஞ்சாதே\nபுயலும் மழையும் புவியைச் சூழ்ந்தால்\nதீமை செய்யாது திகையாதே\nகண்ணான தேவன் எந்நாளும் காப்பார்\nகவலையோ கலக்கமோ இனி வேண்டாம்\n3. வானத்துப் பறவையை காக்கின்றவர்\nவறுமையில் உன்னை விடுவாரோ\nவயல்வெளி மலரை மகிழ்விப்பவர்\nநோயினில் விடுதலை தருவாரே\t(2)\nஉலகம் ஆயிரம் பேசினாலும் சோர்ந்து வீழ்ந்து போகாதே\nதீங்கு செய்வோர் சூழ்ந்து கொண்டால் வாடி வதங்கி போகாதே\nஇஸ்ராயேல் இறைவன் மாறாத தேவன்\nஇன்றும் என்றும் உடனிருப்பார்"
    },
    {
      "number": 13,
      "title": "ஆண்டவர் பெயரைப் பாடிடுவோம்",
      "lyrics": "1. மாபெரும் அருஞ்செயல் கண்டு எதிரிகள் அங்கு அஞ்சினரே -2\nஉம்மை யாம் பணிந்து போற்றுவோம் இறைவா\nஉலகோர் எல்லாம் ஆனந்தம் காண்பர்\nபோற்றிப் போற்றிப் பாடிடுவோம் -2\n2. இறைபயம் கொண்ட மாந்தரே புகழ்ப்பா பாடிப் போற்றிடுவீர் - 2\nதீமைகள் செய்யா நல்லவர் தேடி\nநீங்கா அன்பால் என்றுமே காப்பார்\nபோற்றிப் போற்றிப் பாடிடுவோம் -2"
    },
    {
      "number": 14,
      "title": "ஆண்டவர்மீது நம்பிக்கை கொண்டவரே பேறுபெற்றவர் -2",
      "lyrics": "1. நற்பேறு பெற்றவர் யார்  அவர்\nபொல்லாரின் சொல்லின்படி நடவாதவர்\nபாவிகளின் தீயவழி நில்லாதவர்\nஇகழ்வாரின் குழுவினில் அமராதவர்\nஆனால் அவரோ ஆண்டவன் திருச்சட்டத்தில் மகிழ்ச்சி கொள்வார்\nஅவரது ஞானமுள்ள சட்டத்தைப் பற்றி இரவும் பகலும் சிந்திப்பவர்\n2. நீரோடையோரம் நடப்பட்ட மரம் போல்\nஅவர் இருப்பார் அவர் இருப்பார்\nபருவ காலத்தில் கனிதந்து  என்றும் பசுமை மரத்திற்கு ஒப்பாவார்\nதாம் செய்வதனைத்திலும் வெற்றி பெறுவார்\nநேர்மையாளரின் நெறியை என்றும்\nகருத்தில் கொள்வார் ஆண்டவர்"
    },
    {
      "number": 15,
      "title": "ஆண்டவரிடமே பேரன்பும்",
      "lyrics": "1. ஆழ்ந்த துயரில் இருக்கும் நான் உம்மை வேண்டுகிறேன்\nஎன் மன்றாட்டுக்குச் செவிசாய்த்தருளும்\nஎன் விண்ணப்பக் குரலைக் கேட்டருளும் (2)\n2. நீர் எம் குற்றத்தை நினைத்தாலோ உம் முன் யார் நிற்பார்\nநீரே எம்மை மன்னிப்பவர் மனிதர் உமக்கு அஞ்சிடுவர் (2)"
    },
    {
      "number": 16,
      "title": "ஆண்டவரில் அகமகிழ்ந்திடுங்கள் அல்லேலூயா",
      "lyrics": "1. தூதர்களே அவர் படைப்புகளே புகழுங்கள்\nவானங்களே குளிர் மேகங்களே புகழுங்கள்\nகதிரவனே ஒளிர் மேகங்களே புகழுங்கள்\nவிண்மீனே ஒளி மின்னல்களே புகழுங்கள்\n2. பனித்துளியே கொட்டும் நீர்த்திரளே புகழுங்கள்\nசுடும் நெருப்பே கொடும் புயல் காற்றே புகழுங்கள்\nபெரும் மழையே உயர் குன்றுகளே புகழுங்கள்\nவிலங்குகளே மரக்கன்றுகளே புகழுங்கள்"
    },
    {
      "number": 17,
      "title": "ஆண்டவரின் அன்பை நினைந்து நினைந்து - 2",
      "lyrics": "1. சாவின் கயிறுகள் கட்டுண்ட போதும்\nவாழ்வின் நம்பிக்கை இழந்திட்டபோதும் (2)\nதுன்பப் பாதாளம் விழுங்கிய போதும் -2\nஆண்டவர் பெயரைத் தொழுது போற்றினேன் -2\n2. எளிய மனத்தோர் ஏற்றம் காண்பர்\nதாழ்நிலை மனிதர் வாழ்வினைப் பெறுவர் (2)\nஅமைதி கொள் நெஞ்சே ஆண்டவர்மீதே -2\nநன்மைகள் செய்து நலமே காப்பார் -2"
    },
    {
      "number": 18,
      "title": "ஆண்டவரின் சந்நிதியில் அவரைப் புகழ்ந்து பாடுங்கள்",
      "lyrics": "1. எக்காளத்தை ஊதுங்கள் அவரைப்புகழ்ந்து பாடுங்கள்\nவீணையுடன் யாழிசைத்து அவரைப் புகழ்ந்து ஏத்துங்கள் (2)\nவாருங்களே அவரைப் பாடுங்களே - 2\n2. முரசுகொட்டிப் பாடுங்கள் நடனமாடிப் போற்றுங்கள்\nஇசைமீட்டி குழலூதி அவரைப் புகழ்ந்து ஏத்துங்கள் (2)\nவாருங்களே அவரைப் பாடுங்களே  -2"
    },
    {
      "number": 19,
      "title": "ஆண்டவரின் திருச்சந்நிதியில் அஞ்சாமல் நிற்பவர் யார்?",
      "lyrics": "1. மாசற்ற வாழ்க்கை நடத்துபவன்\nமாண்புறு செயல்களைச் செய்கிறவன்\nஅவனை இறைவன் என்றும் அணைத்து ஆசீர்வதித்திடுவார்\n2. தீயோர் கூட்டத்தில் சேராதவன் தீமைகள் ஏதும் செய்யாதவன்\nஅவனை இறைவன் என்றும் அணைத்து ஆசீர்வதித்திடுவார்\n3. வாக்குறுதி என்றும் மாறாதவன்\nவார்த்தையில் வஞ்சம் இல்லாதவன்\nஅவனை இறைவன் என்றும் அணைத்து ஆசீர்வதித்திடுவார்\n4. எளிமையாய் இனிமையாய் வாழ்கிறவன்\nஏழ்மையாய் தூய்மையாய் இருக்கிறவன்\nஅவனை இறைவன் என்றும்\nஅணைத்து ஆசீர்வதித்திடுவார்"
    },
    {
      "number": 20,
      "title": "ஆண்டவருடைய காலத்தில் நீதி தழைத்தோங்கும் - 2",
      "lyrics": "1. ஏனெனில் தம்மை நோக்கி மன்றாடும் ஏழைகள் அனைவரையும்\nதிக்கற்ற எளியோரை அவரே என்றும் விடுதலை செய்திடுவார்\nவறியோர்க்கும் ஏழைகட்கும் இரக்கம் காட்டுவார்  2\nஏழைகளின் உயிரினை என்றும் அவரே காத்துக்கொள்வார் -2"
    },
    {
      "number": 21,
      "title": "ஆண்டவரே உம் பேரன்பிற்கேற்ப என்னை மீட்டருளும் -2",
      "lyrics": "1. என் தலைவராகிய கடவுளே\nஉம் பெயரை முன்னிட்டென்னை மீட்டருளும்\nஎன் தலைவராகிய கடவுளே\nஉம் இனிமை பொருட்டென்னை மீட்டருளும்\nநானோ எளியவன் நானோ வறியவன்\nஎன் இதயம் என்னுள் புண்பட்டது\n2. என் ஆண்டவரே என் கடவுளே எனக்கு உதவி அளித்தருளும்\nஎன் ஆண்டவரே என் கடவுளே\nஉம் பேரன்பின் பொருட்டென்னை மீட்டருளும்\nஇது உம் ஆற்றலன்றோ இது உம் செயலன்றோ\nஎன்றே அவர்கள் உணர்ந்திடட்டும்"
    },
    {
      "number": 22,
      "title": "ஆண்டவரே உம் பேரன்பு எங்கள் மீது இருப்பதாக - 2",
      "lyrics": "1. ஆண்டவர் வாக்கு நேர்மையானவை அவரது செயல்கள்\nநம்பிக்கைக்கு உரியவை நீதியை நேர்மையை விரும்புகிறார் -2\nஅவரது அன்பால் நிறைந்துள்ளதுலகம்\n2. தமக்கு அஞ்சி நடப்போரையும் காத்திருப்போரையும்\nகண்நோக்குகின்றார் அவர்கள் உயிரைக் காக்கின்றார் -2\nஅவர்களைப் பஞ்சத்திலும் வாழ்விக்கின்றார்"
    },
    {
      "number": 23,
      "title": "ஆண்டவரே உம்பேரன்பைக் காட்டி எங்களை நீர் மீட்டருளும்-2",
      "lyrics": "1. ஆண்டவராம் என் இறைவன் சொல்வதைக் கேட்பேன்\nமக்களுக்கும் அடியாருக்கும் நிறைவாழ்வை\nஎன்றும் வாக்களித்தார்\nஅவருக்கஞ்சி நடப்போர்க்கு மீட்பு அண்மையில் உள்ளது -2\n2. பேரன்பும் உண்மையும் ஒன்றையொன்று சந்திக்கும்\nநீதியும் நிறைவாழ்வும் ஒன்றையொன்று முத்தமிடும்\nஇதனால் நாட்டில் அவரது மாட்சிமை என்றும் குடிகொள்ளும் -2"
    },
    {
      "number": 24,
      "title": "ஆண்டவரே உம் முகத்தின் ஒளி எம்மீது வீசச்செய்யும்-2",
      "lyrics": "1. எனக்கு நீதி அருள்கின்ற என் கடவுளே\nநான் மன்றாடும்போது எனக்கு பதிலளியும்\nநான் நெருக்கடியில் இருந்தபோது\nநீர் எனக்கு துணைபுரிந்தீர் இப்போதும் எனக்கு மனமிரங்கி\nஎன் வேண்டுதல்களுக்குச் செவிசாய்த்தருளும் -2\n2. நலமானதை எங்களுக்குத் தந்திட யாருளர்?\nஎன்று கேட்பவர் இங்கு பலராய் உள்ளனர்\nஎன் ஆண்டவரே எங்கள் மீது\nஉம் முக ஒளி வீசச்செய்யும் ஏனெனில்\nநாங்கள் தனிமையாய் இருந்தாலும்\nநீர் எம்மை வாழச் செய்தீர் - 2"
    },
    {
      "number": 25,
      "title": "ஆண்டவரே உம்மை நோக்கி",
      "lyrics": "1. ஆண்டவரே உம் பாதைகளை அறியச் செய்தருளும்\nஉமது வழியை எனக்கு இன்று கற்பித்து அருளுமே\nஉமது உண்மை நெறியில் என்றும் என்னை நடத்துமே\nஏனெனில் எனது மீட்பராம் கடவுள் நீரே\n2. ஆண்டவரே நல்லவர் நேர்மையுள்ளவர்\nபாவிகட்கு நல்வழியை அவரே கற்பிக்கின்றார்\nஎளியோரை நேரிய வழியில் அவரே நடத்துகின்றார்\nஎளியோர்க்குத் தமது வழிகளை அவரே கற்பிக்கின்றார்"
    },
    {
      "number": 26,
      "title": "ஆண்டவரே உம்மைப் புகழ்ந்திடுவேன்",
      "lyrics": "1. ஆண்டவரே உம்மை ஏத்திப் புகழ்வேன்\nஎன்னைக் கைதூக்கிவிட்டீர்\nஎன்னைக் கண்டு என் பகைவர்கள் மகிழ\nநீர் என்றும் விடவில்லை\nஆண்டவரே நீர் என்னை பாதாளத்திலிருந்து ஏறிவரச் செய்தீர் -2\n2. இறையன்பரே ஆண்டவரைப் புகழ்ந்து பாடுங்கள்\nதூயவராம் அவரை நினைந்து நன்றி கூறுங்கள்\nஅவரது சினம் என்றும் ஒரு நொடிப்பொழுதுதான் இருக்கும்\nஅவரது கருணையோ வாழ்நாள் முழுதும் நீடிக்குமே"
    },
    {
      "number": 27,
      "title": "ஆண்டவரே உமது படைப்புகள் எத்தனையோ - 2",
      "lyrics": "1. படைப்புகள் உமது மாண்பையும் மாட்சியினின்று எடுத்துரைக்கும்\nபள்ளத்தாக்குகளில் நீர் ஊற்றுகள் சுரக்கச் செய்கின்றீர்\nவிலங்குகள் அனைத்திற்கும் தாகம் தீர்க்கும் நீர் வரும்\nவிலங்குகள் அனைத்துமே தாகம் தீர்க்கும்\n2. நீர் ஊற்றுகள் அருகில் வானத்துப் பறவைகள் தங்குகின்றன\nமரக்கிளைகளினின்று இன்னிசை கீதங்கள் இசைக்கின்றன\nஉம்செயல் பலனால் பூவுலகம் நிறைவடையும்\nமாந்தரும் உம்மால் மகிழ்ந்திடுவர்"
    },
    {
      "number": 28,
      "title": "ஆண்டவரே எம் ஆண்டவரே",
      "lyrics": "1. வீழ்ந்த நேரங்களில் கரம் நீட்டுகின்றீர்\nவாழும் வழிகளையே எனக்குக் காட்டுகின்றீர்\nநீரே எந்தன் மீட்பின் கிண்ணம் - (2)\nஎனது உரிமைச் செல்வம் - 2\n2. துன்ப வேளைகளில் எனக்கு துணையாய் இருப்பீர்\nசோர்ந்த என் மனதை நீர் தேற்றி விடுவீர்\nநீரே என்றும் இதய நண்பன்  (2)\nஎனது வாழ்வின் தலைவன் - 2"
    },
    {
      "number": 29,
      "title": "ஆண்டவரே என் ஆண்டவரே நீர் என்னைக் கைவிடமாட்டீர்",
      "lyrics": "1. இன்னலுற்ற வேளையிலும் இதயம் உடைந்த பொழுதினில்\nகைவிடமாட்டீர் கைவிடமாட்டீர்\nஇடையன் இல்லா ஆட்டைப்போல் இலக்கின்றி அலைந்தாலும் ...\nஇரக்கம் மறந்தும்மை நான் உதறிச் சென்றாலும்  ....\nஇறவா இறைவன் உன் இதயநிழலில் வாழுவேன்\nஇதயமாய் உன் கரத்தை இறுகப் பற்றிக் கொள்ளுவேன் - 2\nஆண்டவரே ஆண்டவரே ஆண்டவரே என் ஆண்டவரே\n2. .தோல்வி தொடர்ந்த வேளையில் சோர்ந்து நொந்த பொழுதினில்....\nஉலகம் பழிக்கும் நேரத்தில் உறவும் இகழும் காலத்தில் ....\nஉயிரைத் தந்த உம்மை நான் மறந்து போனாலும் .....\nகுறையா உன் ஆற்றல் கண்டு வியந்து பாடுவேன்\nநிறைவாய் உன் அன்பில் நிலைத்து என்றும் மகிழுவேன் - 2. ..."
    },
    {
      "number": 30,
      "title": "ஆண்டவரே என் ஆற்றலாய் உள்ளவரே",
      "lyrics": "1. என் துன்ப நாளில் பகைவகள் தாக்க\nஎன் அன்பு தேவன் அடைக்கலமானார் (2)\nநெருக்கடியில்லாத இடத்திற்கு அழைத்தாரே\nநேரிய அன்பு கூந்தென்னைக் காத்தாரே - 2\n2. வலிமையைக் கச்சையாய் அணிந்தவர் அவரே\nவழியையும் நலமாய் ஆக்கினார் அவரே  (2)\nஎந்தன் கற்பாறை ஆண்டவர் வாழ்க\nஎந்நாளும் என்றென்றும் வாழ்த்தப் பெறுவாராக - 2"
    },
    {
      "number": 31,
      "title": "ஆண்டவரே என் ஆன்மாவின் ஆயனே",
      "lyrics": "1. பசும்புல் மேய்ச்சலில் இளைப்பாறச் செய்தீர்\nவாழ்வில் வசந்தம் மலர்ந்திடக் கண்டேன்\nஅமைதியின் நீர் நிலை புத்துயிர் அளித்திட\nஎன்னை அழைத்தீர் நீதியின் வழியினிலே\nசாவின் இருளினிலே பள்ளத்தாக்கின் நடுவினிலே  2\nநான் என்றும் அஞ்சாமல் நடந்திடுவேன் - 2\nநீர் என்னில் இருப்பதனால்\n2.. எதிரிகள் காண விருந்தொன்றைச் செய்தீர்\nவளங்கள் வாழ்வில் நிறைந்திடக் கண்டேன்\nதலையில் நறுமணத் தைலம் பூசினீர்\nஎன் பாத்திரம் நிரம்பி வழியக் கண்டேன்\nஉந்தன் பேரன்பிலே அருளும் நலத்தினிலே  2\nநான் என்றும் அஞ்சாமல் நடந்திடுவேன் - 2\nநீர் என்னில் இருப்பதனால்"
    },
    {
      "number": 32,
      "title": "ஆண்டவரே என்னை அறிந்திருக்கின்றீர்",
      "lyrics": "1. வறுமையில் வாழவும் வளமையில் இருக்கவும்\nமனதினைத் தாரும்\nநிறைவினை குறைவினை வறுமையின் சூழலை\nஏற்க திடம் தாரும்\nதுயரினில் வாழ்ந்தாலும் துன்பங்கள் சூழ்ந்தாலும்\nஉறுதியைத் தாரும்\nஇறைவார்த்தை நிறைவாக பலியாக எனைமாற்றும்\nஆற்றலை ஊற்றும் அல்லேலூயா  - 4 (2) - என்னை வலிமை...\n2. கருவாக உருவாக்கி உயிரோடு உயிராக நிறைந்தீரே ஜயா\nவெறுப்போரை எதிர்ப்போரை மன்னிக்க நேசிக்க\nஞானத்தைத் தாரும்\nஎதிரிகள் நடுவில் இருள்சூழ்ந்து மறைத்தாலும்\nஅமைதியை தாரும்\nஇறைப்பணியின் எண்ணங்கள் எனில் வளர நிலைத்திட\nஅல்லேலூயா  - 4 (2)"
    },
    {
      "number": 33,
      "title": "ஆண்டவரே என்னை அறிந்திருந்தீர்",
      "lyrics": "1. நான் நடப்பதும் படுப்பதும் செல்லும் வழிகளும் நீர்\nஅறிந்திருந்தென்னைச் சூழ்ந்திருந்தீர் (2)\nவானகம் பறந்தாலும் நீர் இருப்பீர்\nபாதாளம் பதுங்கினும் உம் கரம் இருக்கும் (2)\nகடல்களின் கடை எல்லை விடியலின் அருள்வேளை இறைவா\n2. நான் இருளின் சிறகினில் மறைந்திட விரும்பினும் நீர்\nஇருளில் ஒளியாய்த் திகழ்கின்றீர் (2)\nவாழ்வின் பயணத்தில் ஒளி தீபமே\nஇனிதே தொடர்கின்றீர் நீர் என்றுமே (2)\nகடல்களின் கடை எல்லை விடியலின் அருள்வேளை இறைவா"
    },
    {
      "number": 34,
      "title": "ஆண்டவரே நீர் எவ்வளவோ பெரியவர்",
      "lyrics": "1. ஆண்டவரே உம் பெருமையும் மகிமையும் என்னே ! ஆஆ-2\nபோர்வைக்காகவே ஒளியைக் கொண்டுள்ளீர் -2  ஆண்டவரே...\nகூடாரமாக வான விரிவையும்\nஇரதங்களென நல்ல மேகங்களைக் கொண்டுள்ளீர்\n2. காற்றுகள் உமக்குக் கீழ்ப்படிகின்றன\nநெருப்பு உமது நல் ஊழியன் தானே (2)\nநீர்தான் புவியின் முகத்தை உருவாக்கினீர் -2\nஆழ்கடலை அதனிடத்தில் தான் வைத்தீரே -2  ஆண்டவரே...\n3. மலைகள் அங்கே பள்ளத்தாக்குகள் இங்கே  -2\nநீருற்றுகள் வழிந்தோட -2 வயல்வெளியில் மிருகங்கள் அங்கே-2\nபருக வருகின்றன  (அங்கே) -2 ஆண்டவரே உம் ..."
    },
    {
      "number": 35,
      "title": "ஆண்டவரே நீரே எனக்குப் புகலிடம் புகலிடம் - 2",
      "lyrics": "1. எவரது குற்றம் மன்னிக்கப்பட்டதோ\nஎவரது பாவம் மறைக்கப்பட்டதோ\nஆண்டவர் எந்த மனிதரின் தீய செயலை எண்ணவில்லையோ\nஎவரது மனத்தில் வஞ்சம் இல்லையோ\nஅவர்கள் அனைவரும் பேறுபெற்றவர் - 3\n2. எனது பாவத்தை உன்னிடம் அறிவித்தேன்\nஎன் தீயசெயலை மறைக்கவில்லை\nஆண்டவரிடம் என் குற்றங்களை\nஒப்புக்கொள்வேன் என்று சொன்னேன்\nநீதிமான்கள் ஆண்டவரில் என்றும் மகிழ்ந்து பாடுங்கள் - 2\nஆண்டவரில் என்றும் மகிழ்ந்து பாடுங்கள் - 2"
    },
    {
      "number": 36,
      "title": "ஆண்டவரை எனதுள்ளம் பெருமைப்படுத்திடுதே - 2 (2)",
      "lyrics": "1. கடவுளை நினைத்து எனது மனம் பேருவகை கொள்கிறது\nஏனெனில் அவர்தம் அடிமையின் தாழ்நிலைக் கண்ணோக்கினார்\n2. இதுமுதல் எல்லாத் தலைமுறை\nஎன்னைப் பேறுபெற்றவர் என்றாரே\nநல்லவராம் கடவுள் எனக்கு அரும்பெரும் செயல்லை செய்துள்ளார்\n3. அவருக்கு அஞ்சி நடப்போர்க்கு இரக்கம் காட்டி வருகின்றார்\nதாழ்நிலையில் இருப்போரை உயர்த்துகிறார்\nபசித்தோரை நிரப்புகிறார்"
    },
    {
      "number": 37,
      "title": "ஆண்டவரை நான் போற்றிடுவேன் என்றும்",
      "lyrics": "1. ஆண்டவரை நான் போற்றிடுவேன் என்றும்\nஅவர் புகழை நானும் பாடிடுவேன் (2)\nஎன் ஆன்மா அவரில் பெருமைகொள்ளும் -2\nஎளியவர் இதைக்கேட்டு மகிழ்வாராக -2\n2. ஆண்டவரை நம்பி வாழ்வோரை சுற்றி\nஆண்டவர் தூதர் என்றும் காத்திடுவார் (2)\nஆண்டவர் எவ்வளவோ இனியவரே -2 என்று\nசுவைத்துப்பாருங்கள் -2\nஆண்டவர் எவ்வளவோ இனியவரே என்று"
    },
    {
      "number": 38,
      "title": "ஆயர் தம் மந்தையைக் காப்பது போல",
      "lyrics": "1. மக்களினமே ஆண்டவர் வார்த்தை கேளுங்கள்\nதொலைதூரப் பகுதிகளில் அதனை அறிவியுங்கள் (2)\nஏனெனில் யாக்கோபை ஆண்டவர் மீட்டார்\nவலியவன் கையினின்று விடுவித்தார் -2\n2. கன்னிப் பெண்கள் நடனம் ஆடிக்களித்திருப்பர்\nஅதுபோல இளையோரும் முதியோரும் மகிழ்ந்திருப்பர் (2)\nஅவர்களது அழுகையை நான் மிகழ்ச்சியாக்குவேன்\nஅவர்களுக்கு ஆறுதல் அளித்திடுவேன் -2"
    },
    {
      "number": 39,
      "title": "ஆயிரம் துதிப்பாடல் எந்தன் நாவினில் அசைந்தாடும்",
      "lyrics": "1. வான்முகிலும் உயர்மலையும் உந்தன் புகழ்பாட\nதேன் பொழியும் நறுமலர்கள் உன் பெயர் சுவை பாட (2)\nவான் பொழியும் நீர்த்துளிகள் உந்தன் அருள்பாட\nயான் உனது திருப்புகழை கவியால் தினம்பாட\nஆண்டவா உனைப் பாட ...\n2. பகலொளியும் பால் நிலவும் ஒளியால் உனைப்பாட\nஅலைகடலும் அதன் சிறப்பும் கருணையை தினம்பாட\nமழலைகளின் தேன்மொழிகள் தூய்மையின் நிறம்பாட\nயான் உனது திருப்புகழை கவியால் நிதம் பாட\nஆண்டவா உனைப் பாட ..."
    },
    {
      "number": 40,
      "title": "இயேசுவே நல் ஆயனே எனை நடத்தும் நேயனே",
      "lyrics": "1. பசுமையான நிலத்திலே நேய வழி காட்டுமே\nகுளிர்ந்த இடத்தில் இளைப்பாற்றி தாருமே (2) இயேசுவே...\nபள்ளத்தாக்கில் இருப்பினும் நடக்க வழி காட்டுமே\nஒருபோதும் எனக்குப் பயம் இல்லையே (2) இயேசுவே...\n2. உண்மையான நலன்களை உன்னிடமே காண்கிறேன்\nஎன் கிண்ணம் நிரப்ப உனை அழைக்கிறேன் (2)\nஇன்னல்களின் நடுவிலே என்னை வழிநடத்துமே\nஉன்னுறவில் வளர அருள் தாருமே (2)"
    },
    {
      "number": 41,
      "title": "இயேசுவே நீரே என் புகலிடம் நீரே என் அரண் இறைவா",
      "lyrics": "1. தம் சிறகுகளால் உன்னை மூடிக்காப்பார்\nஅவருடைய இறக்கைகளுக்கடியிலே நீ அடைக்கலம் புகுவாய்\nதவறாத அவருடைய வார்த்தை\nஉனக்குக் கேடயமும் கவசமும் போல் இருக்கும் - இயேசுவே\n2. தீமை உன்னை அணுகாது\nதுன்பம் உன் உறைவிடத்தை நெருங்காது ஏனெனில்\nநீ செல்லும் இடங்களில் எல்லாம் உன்னைக் காக்கும்படி\nதம் தூதருக்கு உன்னைக் குறித்து கட்டளையிட்டார் - இயேசுவே\n3. அவன் என்னையே சார்ந்திருப்பதால் அவனை விடுவிப்பேன்\nஎன் பெயரை அறிந்ததால் அவனைக் காப்பாற்றுவேன்\nஎன்னை நோக்கி கூப்பிடுவான் அவன் செபத்தைக் கேட்பேன்\nதுன்ப வேளையில் அவனோடு இருப்பேன்\nஅவனைத் தப்புவித்து பெருமைப்படுத்துவேன் - இயேசுவே"
    },
    {
      "number": 42,
      "title": "இறைவன் என் பாதைக்கு ஒளியானவர் - 2",
      "lyrics": "1. ஆண்டவா நான் உம்மை வேண்டுவதோ\nஎந்நாளும் உன்னில்லம் குடிவாழவே\nஎன் விருப்பம் ஒன்றேதான் நீ அறிவாயே\nஎன்றென்றும் உன் இனிமை சுவைத்திட வேண்டும்\nஉன் ஆலயம் நான் பார்க்கணும்\nஎன் கண்கள் உனை நாளும் தரிசிக்கணும் (2)\n2. வாழ்வோரின் நாட்டில் நலம் பொழிகின்றாய்\nநலம் யாவும் பெற என்னைத் தினம் அழைக்கின்றாய்\nநலம் காணும் நம்பிக்கை தினம் விதைக்கின்றாய்\nதானாகத் தழைத்திடவே எனை அழைக்கின்றாய்\nஉனை எதிர்பார்த்தேன் வல்லமையூட்டு\nதிடமான இதயத்தை எனக்களித்திடு (2)"
    },
    {
      "number": 43,
      "title": "இறைவன் என்றென்றும் வாழ்த்தப் பெறுவாராக - 2",
      "lyrics": "1. ஆண்டவரே அனைத்துலகின் இறைவா உம்மைப் போற்றுகிறோம்\nஏனெனில் உமது அருட்பெருக்கில்\nஇந்த அப்பத்தைப் பெற்றுக்கொண்டோம்\nநிலத்தின் விளைவும் மனித உழைப்பான அப்பத்தை\nஉமக்குப் படைக்கின்றோம்\nஇது எங்களுக்கு வாழ்வை அளிக்கும் அப்பமாகும்\n2. ஆண்டவரே அனைத்துலகின் இறைவா உம்மைப் போற்றுகிறோம்\nஏனெனில் உமது அருட்பெருக்கில்\nஇந்த ரசத்தைப் பெற்றுக்கொண்டோம்\nதிராட்சைக் கொடியும் மனித உழைப்பான ரசத்தை\nஉமக்குப் படைக்கின்றோம்\nஇது எங்களுக்கு ஆன்ம பானமாக மாறும் தேவனே"
    },
    {
      "number": 44,
      "title": "இறைவன் எனது மீட்பானார் அவரே எனக்கு ஒளியானார்",
      "lyrics": "1. வாழ்வில் இறைவன் துணையானார் வாடும் எனக்கு உயிரானார்-2\nதீயோர் என்னை வளைத்தாலும் தீமை அணுக விடமாட்டார் - 2\n2. தீயோர் படைபோல் சூழ்ந்தாலும் தீராப் பகையைக் கொண்டாலும்-2\nதேவன் அவரைத் திடமாக தேடும் எனக்குக் குறையேது - 2"
    },
    {
      "number": 45,
      "title": "இறைவன் சொல்வது சமாதானமே - 3",
      "lyrics": "1. ஆண்டவரே உமது இரக்கத்தை\nஎங்களுக்குக் காட்டியருளும்\nஉமது மீட்பையும் எங்களுக்குத் தந்தருளும்\nஆண்டவராகிய இறைவன் சொல்வது\nஎன்னவென்று நான் கேட்பேன்\nஅவர் பேசுவதோ சமாதானமே - இறைவன்\n2. ஆண்டவர்க்கு அஞ்சுவோர்க்கு\nமெய்யாகவே மீட்பு அண்மையில் உள்ளது\nஅதனால் நம் வீட்டிலும் நாட்டிலும்\nஅவரது மாட்சிமை குடிகொள்ளும் - ஆண்டவராகிய..."
    },
    {
      "number": 46,
      "title": "இறைவன் நமக்கு அடைக்கலம்",
      "lyrics": "1. இறைவன் நம்மோடு இருக்கிறபோது\nகுறைவுகள் என்றும் நமக்கில்லையே\nபரிசுத்த தேவனைப் போற்றிடும் போது\nகடுந்துயர் மறையும் கண்முன்னே\nஎன் அன்பு தேவன் அடைக்கலமே\nஎன்றும் கலங்காதே நீ திகையாதே\n2. அலைந்திடும் மனதில் ஆறுதல் அளிக்கும்\nஅமைதியை என்றும் அளித்திடுவார்\nஎரிந்திடும் உன்மனம் இயேசுவின் அருளால்\nசரணடைந்தேன் அவர் துணை நாடும்\nஎன் அன்பு தேவன் அடைக்கலமே\nஎன்றும் கலங்காதே நீ திகையாதே"
    },
    {
      "number": 47,
      "title": "இறைவனே என்னைக் காக்கின்றார்",
      "lyrics": "1. பகலின் வெம்மையில் பயமில்லை\nஇருளின் நிலவிலும் தீமையில்லை  (2)\nநம் இறைவன் காக்கின்றார் என்றும் உதவிடுவார்\nஉன் கால் இடற விடுவதில்லை\nஉன்னதர் என்றும் அயர்வதில்லை  2\n2. இன்றும் என்றும் காப்பவராம்\nபயணத்தில் துணையும் அவர் கரமாம் (2)\nநம் இறைவன் காக்கின்றார் என்றும் உதவிடுவார்\nதீமையைக் கண்டு நான் அஞ்சேன்\nநலமாய் நிதமும் நான் வாழ்வேன் - 2\n3. உன்னதம் அமைதியில் மலரட்டுமே\nஉன்னெழில் நீதியில் ஒளிரட்டுமே (2)\nநம் இறைவன் காக்கின்றார் என்றும் உதவிடுவார்\nநன்மைகள் எங்கும் நிலவட்டுமே\nஇறைவனின் நிழலில் வாழட்டுமே  - 2"
    },
    {
      "number": 48,
      "title": "இறைவா உம் இல்லத்திலே தங்கி வாழ்வோர் யார்?",
      "lyrics": "1. மாசற்ற வாழ்க்கை நடத்துபவன்\nநீதி நியாயத்தில் நிலை நிற்பவன்\nஇதயத்தில் நேரியவை தியானிப்பவன் - 2\n2. நாவால் எப்பழிச் சொல்லும் கூறாதவன்\nஅயலானுக்குத் தீமை செய்யாதவன்\nபிறரைப் பழித்து உரைக்காதவன் - 2\n3. தீயோரை இழிவாகக் கருதுபவன்\nஆண்டவருக்கு அஞ்சுவோரை உயர்வாக மதிப்பவன்\nதனக்குத் துன்பம் வந்தாலும் தந்த வாக்குறுதியை மீறாதவன் - 2"
    },
    {
      "number": 49,
      "title": "இறைவா என்னைக் காத்தருளும் அடைக்கலம் கேட்கின்றேன்",
      "lyrics": "1. புவியில் வாழும் தூய உள்ளம் என்றும் பேரின்பம்\nபாதை மாற்றும் வேற்று தெய்வம் மனதில் போராட்டம்  (2)\nமயக்கும் பெயரோ தீய பலியோ கலங்கிட மாட்டேன் - வாழ்வின்\n2. ஆண்டவரே என் உரிமைச் செல்வம் போற்றி மகிழ்ந்திடுவேன்\nவலப்புறமாக இறைவன் இருப்பார் அசைவுற மாட்டேன் (2)\nஅழிக்கும் சூழ்ச்சிப் படுகுழியில் என்னை விடமாட்டார் - வாழ்வின்"
    },
    {
      "number": 50,
      "title": "இஸ்ராயேலின் மேய்ப்பரே எனக்கு தயவாய் செவிசாயும்",
      "lyrics": "1. சுமைகள் சுமந்து வாடும்போது எம்மைக் காக்க வந்தருளும் -2\nவாழ்வு வழங்கும் வல்லவா மீட்பு எனக்குத் தந்தருளும்\n2. இன்று இறைவா மீண்டும் வாரும்\nஎம்மைக் கண்ணோக்கிப் பார்த்தருளும் (2)\nஉமது அருகில் நிறுத்தி எம்மை உமது கரத்தால் காத்தருளும்\n3. உம்மை அகன்று போகவில்லை\nவாழ்வை எமக்கு அளித்தருளும் (2)\nஉமது விடுதலை நான் பெற உமது ஒளியைக் காட்டுமய்யா"
    },
    {
      "number": 51,
      "title": "உம்மில் அடைக்கலம் தேடி வந்தேன்",
      "lyrics": "1. என்னோடு வாழும் தலைவன் நீரே\nநிலையான செல்வமாய் உனை அடைந்தேன் (2)\nதூயோர் அணியில் இன்பம் கொள்வேன் - 2\nஅனுதினம் உன்னடி திரும்பிடுவேன் (நான்) -2\n2. ஆண்டவர் நீரே என் உரிமை சொத்து\nஅறிவுரை வழங்கும் உனைப் போற்றுவேன் (2)\nஉன் துணை இருப்பதால் கலங்கமாட்டேன் - 2\nமகிழ்ச்சியின் துள்ளலில் புகழிசைப்பேன் (நான்) -2\n3. வாழ்வின் வழியை நான் அறியச் செய்வீர்\nநிறைவான மகிழ்வை உனில் காணுவேன் (2)\nஉன்னுடன் இருப்பதில் பெருமை கொள்வேன் -2\nஎப்போதும் மனதுக்குள் உனைத் தொழுவேன் (நான்) -2"
    },
    {
      "number": 52,
      "title": "உம்மை வாழ்த்துவோம் உம்மைப் போற்றுவோம்",
      "lyrics": "1. இறைவனின் சந்நிதியில் இறைவனின் இல்லத்தில் - 2\nஇறைவனின் செயல்களுக்காய் இறைவனின் மாட்சிமைக்காய்\n2 எக்காளத் தொனியுடனே நாம் இறைவனைப் போற்றுவோம் - 2\nமத்தளத்துடனே யாம் நம் இறைவனை ஏத்துவோம் -2\n3 யாழோடும் வீணையோடும் புல்லாங்குழலோடும் -2\nநாம் இறைவனைப் போற்றுவோம்"
    },
    {
      "number": 53,
      "title": "உலகம் அனைத்தும் கடவுள் அருளிய",
      "lyrics": "1. ஆண்டவர்க்கு புதிய பாடல் பாடி அவரைப் போற்றுங்கள் -2\nஏனெனில் வியத்தகு செயல்கள் பலவே புரிந்துள்ளார் -3\n2. ஆண்டவரின் வலக்கரமும் அவர்தம் புனிதப் புயங்களும் -2\nஅவருக்கு வெற்றியினை நிலையாக அளித்தன  -3"
    },
    {
      "number": 54,
      "title": "உன் சிறகுகள் நிழலில் எந்நாளும் என்னை",
      "lyrics": "1. பாவங்கள் சுமையாய் இருந்தும் உன்\nமன்னிப்பில் பனிபோல் கரையும் (2)\nகருணையின் மழையில் நனைந்தால் உன்\nஆலயம் புனிதம் அருளும் (2)\n2. வலையினில் விழுகின்ற பறவை\nஅன்று இழந்தது அழகிய சிறகை (2)\nவானதன் அருள் மழை பொழிந்தே\nநீ வளர்த்திடு அன்பதன் உறவை (2)"
    },
    {
      "number": 55,
      "title": "உன்னத தேவனவர் நம்மைப் படைத்தவர்",
      "lyrics": "1. காலையும் மாலையும் கடவுளின் மேன்மையைப்\nபாடுதல் நல்லதுவே (2)\nகனிவுடன் பாடலில் வீணையும் - 2 மீட்டிட பாடுதல் நல்லதுவே\n2. ஆண்டவர் மாபெரும் செயல்கள் அனைத்தும்\nஅறிவிலி அறிவதில்லை (2)\nபாவிகள் செழிப்புடன் வாழ்ந்திருந்தாலும் -2\nபாவங்கள் அவர்களை விடுவதில்லை\n3. மகிழ்வுறும் செய்தியை என் மனம் குளிர\nஇறைவன் எனக்களித்தார் (2)\nமாமரம் கேதுரு போலவே வளர்ந்து  -2\nநீதியில் வாழ்ந்திடச் செய்கின்றார்"
    },
    {
      "number": 56,
      "title": "என் ஆயன் ஆண்டவரே",
      "lyrics": "1. பசும்புல் மேய்ச்சலில் இளைப்பாற்றி\nபரிவென்னும் அருவியில் பருகச் செய்தார் (2)\nபலம் தந்து என்னைக் காத்திருந்தார் ஆ ஆ - 2\nநேர் பாதையில் தினம் என்னை நடத்துகின்றார்\n2. காரிருள் சூழும் கானகத்தைக்\nகடந்திட நேரினும் கவலை இல்லை (2)\nஏனெனில் நீர் எனில் இருக்கின்றீர் ஆ ஆ - 2\nநின் கோலும் தடியும் என்னைத் தேற்றும்\n3. அயலவர் கண்டு அஞ்சிடவே\nஅருஞ்சுவை விருந்தொன்றை எனக்களித்தீர் (2)\nஅரவணைத்தென்னை வரவேற்றீர் ஆ ஆ - 2\nஅன்பால் நெஞ்சம் நிறையச் செய்தீர்"
    },
    {
      "number": 57,
      "title": "என் ஆயனாய் இறைவன் இருக்கின்ற போது",
      "lyrics": "1. என்னை அவர் பசும்புல் பூமியிலே\nஎந்நேரமும் நடத்திடும் போதினிலே (2)\nஎன்றும் இன்பம் ஆஹா என்றும் இன்பம்\nஆஹா என்றென்றும் இன்பமல்லவா (2)\n2. என்னோடவர் நடந்திடும் போதினிலே\nஎங்கே இருள் படர்ந்திடும் பாதையிலே (2)\nஎங்கும் ஒளி ஆஹா எங்கும் ஒளி\nஆஹா எங்கெங்கும் ஒளியல்லவா (2)"
    },
    {
      "number": 58,
      "title": "என் ஆற்றலின் ஆண்டவரை",
      "lyrics": "1. ஆண்டவர் எனது அரணாவார்\nஅவரே எனக்கென்றும் துணையாவார்\nவலிமையும் வாழ்வும் வழங்கும் நல் தேவன்\nஎன்னுடன் இருக்கின்றார் என்றும் இருக்கின்றார்\n2. ஆண்டவர் எனது மீட்பராவார்\nஅவரே எனக்கென்றும் ஒளியாவார்\nவாழ்வாய் வழியாய் விளங்கும் நல் தேவன்\nசீர்வழி நடத்திடுவார் அவர்வழி தொடர்ந்திடுவேன்"
    },
    {
      "number": 59,
      "title": "என் இறைவனே என் தெய்வமே",
      "lyrics": "1. கனிவான இறைவனே போற்றி\nகருணை தெய்வமே போற்றி (2)\nசினம் கொள்ளாதவர் நன்மை புரிபவர் - 2\nஉம் பேரன்பை வாயாரப் பாடுவேன் - 2\n2. வானம் பூமி உம்மைப் போற்றுமே\nஉயிர்கள் யாவும் நன்றி சொல்லுமே (2)\nபல சந்ததிகள் உம்மைப் பாடுமே -2\nஉம் பேரன்பை வாயாரப் பாடுவேன் - 2"
    },
    {
      "number": 60,
      "title": "என் உயிரே ஆண்டவரைப் போற்று",
      "lyrics": "1. குற்றங்களை மன்னிக்கின்றார் நோய்களை நீக்குகின்றார் -2\nஎன் உயிரை அழிவினின்று பாதுகாக்கின்றார்  -2\nஎன் வாழ்வை நன்மைகளால் நிறைவு செய்வார்\n2. மண்ணகத்தில் நம் வாழ்வு மலர்போல் நிலையற்றது -2\nஆண்டவர் பேரன்போ எளியவர் மீதிருக்கும் -2\nஅரவணைக்கும் தந்தையாய் இரக்கம் கொள்வார்"
    },
    {
      "number": 61,
      "title": "என் கர்த்தரே என்னரசே - 2",
      "lyrics": "1. ஆண்டவர் மாண்பு மிகுந்தவர் -2\nபுகழ்ச்சிக்கென்றும் உரியவர் -2\nஅவர் வல்ல செயல்களை -2 ஊழிஊழி காலமும் -2\nஎல்லோருக்கும் எடுத்துரைப்பேன் -2\nகனிவு இரக்கம் உள்ளவரே -2 பேரன்பு கொண்டவரே -2\nஎல்லாருக்கும் நன்மை செய்வீர் -2 பரிவு இரக்கம் காட்டுவீர் -2\nஉம் படைப்பைக் காத்திடுவீர் -2\nஉமது அரசு என்றென்றும் -2 உமது ஆளுகை எப்போதும் -2\nநிலைத்தென்றும் உள்ளதே -2 உமது மாட்சிமைப் பேரொளியை-2\nஎடுத்தென்றும் சொல்லுவேன் -2"
    },
    {
      "number": 62,
      "title": "என் தலைவர் என் வாழ்வுக்கு ஆதரவாய் உள்ளோருடன்",
      "lyrics": "1. கடவுளே உமது பெயரின் வல்லமையால் என்னைக் காப்பாற்றும்\nஉமது மேன்மைமிகு ஆற்றலினால்\nஎனது நேர்மையை நிலைநாட்டும் (2)\nகடவுளே விண்ணப்பத்தைக் கேட்டருளும்\nஎனக்குச் செவிசாயும் (2)\n2. இதோ கடவுள் எனக்கு என்றும் துணைவராய் இருக்கின்றார்\nஎனது வாழ்வுக்கு ஆதரவாய் உள்ளோருடன் இருக்கின்றார் (2)\nஆர்வத்தோடு உமக்கு பலிசெலுத்துவேன்\nநன்றி செலுத்திடுவேன் (2)"
    },
    {
      "number": 63,
      "title": "என் நன்றிப் பாடல் உமக்கே என் இறைவா",
      "lyrics": "1. என்றென்றும் இனிதாய் உம் அன்பு என்மேல்\nஎன மகிழ்ந்தார் இஸ்ராயேலர் ஆ\nஇடர் வந்த வேளை தொடர்ந்தென்னைக் காப்பீர்\nவினை தீர்க்கும் என் தேவனே\nபகைகொண்டு பலரும் வெறுத்தென்னை மறுத்தும்\nஎன் படைபலன் என் அரணாகுமே\n2. நிறைவாய் உம் பலம் என்மேலே இருந்தால்\nஉன் ஆற்றல் மீட்பாகுமே ஆ... இறந்தாலும்\nஉயிர்ப்பேன் இறைஅன்பின் பலத்தால் நிறைவாக நிதம் பாடுவேன்\nமாற்றார்கள் விலக அகமகிழ்ந்தேன் நாளும்\nஎன் இறையாட்சி துணை எண்ணியே"
    },
    {
      "number": 64,
      "title": "என்றென்றும் உள்ள பேரன்பை நினைத்து",
      "lyrics": "1. ஆண்டவர் வல்லவர் செயல்களை நாளும்\nஎப்படிச் சொல்லிப் பாடிடுவோம் (2)\nதேர்ந்திட்ட இஸ்ரயேல் மக்களைப் போல - 2\nபேற்றினை எமக்குப் பங்காக்கினீர் (பெரும்) -2\n2. பன்முறைதவறி பாதைகள் மறந்தும்\nபெயர் பொருட்டு எம்மை விடுவித்தார் (2)\nசிதறிய எம்மை ஒன்றித்து சேர்த்தார் -2\nபுகழ்ப்பாக்கள் இசைத்து நன்றி கூறுவோம் (என்றும்) - 2"
    },
    {
      "number": 65,
      "title": "கடல் அலையெனவும் அருளினை இறைவா",
      "lyrics": "1. உம் வாக்கு எந்தன் உறுதுணையாகும்\nஉம் அருளோ என்னுள் பொங்கி வழியுமே  (2)\nஉண்மையின் பாதையை நான் கண்டேன் - 2\nஎன்றும் உம்மையே நம்பினேன் ஆண்டவரே\n2. தேனினும் இனியது உம்திருச் சட்டமே\nமனதார அவற்றை நான் அன்பு செய்கின்றேன்\nஎன்னிதியனுக்கு  உம் நெறியை\nஎன் இருகரம் குவித்து நான் வணங்கிடுவேன்"
    },
    {
      "number": 66,
      "title": "கலங்காதே என் நெஞ்சமே",
      "lyrics": "1. இருளும் புயலும் உன்னை என்ன செய்திடும்\nஅருளும் அன்பும் பொழியும் இயேசு அருகிலிருக்கையில் (2)\nவாழ்வில் வீழ்ந்து வருந்தும் போது தோள் கொடுக்கிறார்\nதாழ்வில் வாடும் போது தயவு காட்டுவார்\nதயவு காட்டுவார்  இயேசு தயவு காட்டுவார்\n2. உலகம் வெறுக்கும்போதும் உன்னில் நிலைக்கிறார்\nஉயிர்ப்பும் உயிரும் ஈந்து நாளும் உடனிருக்கிறார் (2)\nதுன்ப துயரம் தூரப்போகும் துணிந்து நின்றிடு\nதூய தேவன் அருளை என்றும் நம்பிடு\nஎன்றும் நம்பிடு  அவரை என்றும் நம்பிடு"
    },
    {
      "number": 67,
      "title": "கலைமான்கள் நீரோடை தேடும் - எந்தன்",
      "lyrics": "1. காலம் தோன்றா பொழுதினிலே\nகருணையில் என்னை நீ நினைத்தாய் (2)\nஉயிரைத் தந்திடும் கருவினிலே\nஅருளினைப் பொழிந்து அரவணைத்தாய் (2)\nகுயவன் கையாலே மண்பாண்டம் உடைந்திடும்\nகதையின் நாயகன் நான் இன்று\n2. பாறை அரணாய் இருப்பவரே\nநொறுங்கிய இதயம் நான் சுமந்தேன் (2)\nகாலை மாலை அறியாமல்\nகண்ணீர் வடித்திடும் நிலையானேன் (2)\nசிதறிய மணிகளைக் கோர்த்து எடுத்தால்\nஅழகிய மணிமாலை நான் ஆவேன்"
    },
    {
      "number": 68,
      "title": "கலைமான் நீரோடையை ஆர்வமாய் நாடுதல் போல்",
      "lyrics": "1. உயிருள்ள இறைவனில் தாகம் கொண்டலைந்தது -2\nஇறைவா உம்மை என்று நான் காண்பேன்\nகண்ணீரே எந்தன் உணவானது\n2. மக்களின் கூட்டத்தோடு விழாவில் கலந்தேனே -2\nஅக்களிப்போடு இவற்றை நான் நினைக்க\nஎன்னுள்ளம் பாகாய் வடிகின்றது"
    },
    {
      "number": 69,
      "title": "குறைபட்ட வாழ்வில் வாடுகின்றேன்",
      "lyrics": "1. கவலைகள் என்னை ஆட்டும்போது\nசினமுற்ற எதிரிகள் பொல்லாரின் ஒடுக்குதல் (2)\nஅச்சம் நடுக்கம் ஆட்கொள்ளும்போது\nசாவின் திகில் என்னைக் கவ்விடும்போது\nஉள்ளம் உடைந்து உருக்குலைந்தேனே  2\n2. புறாவின் சிறகினை அளித்திடுவாயோ\nபறந்து சென்று புகலிடம் காண்பேன் (2)\nநகரின் வன்முறை குழப்பங்கள் யாவும்\nபுயலின் காற்றால் அடித்திடும்போது\nபுகலிடம் தேடி விரைந்திருப்பேனே - 2"
    },
    {
      "number": 70,
      "title": "சபைநடுவே இறைவனைப் புகழ்ந்திடுவோம்",
      "lyrics": "1. எளியோர் நம் சிறுமைதனை அற்பமென அவர்  எண்ணவில்லை\nதம் முகத்தை மறைக்காது மன்றாட்டைக் கேட்கின்றார்\nமாபெரும் சபையில் விண்ணதிர இறைபுகழ்ச்சி முழங்கிடுவோம்\nஇறைவனுக்கஞ்சுவோர் முன்னிலையில்\nபொருத்தனைகள் செலுத்திடுவோம்\n2. எளியோர் நிறைவு கண்டிடுவர் இறைவனைப் புகழ்ந்து பாடிடுவர்\nபூவுலகின் மாந்தர் எல்லாம் ஆண்டவர் பக்கம் திரும்பிடுவர்\nமண்ணில் செல்வர் யாவருமே அவரைப் பணிந்து வாழ்ந்திடுவர்\nவிண்ணின் வேந்தனைத் தொழுதிங்கே\nதலைமுறை யாவும் மகிழ்ந்திடுமே"
    },
    {
      "number": 71,
      "title": "சீயோனிலே புகழ் பாடுவேன்",
      "lyrics": "1. மீட்பின் கடவுள் கேட்பதைத் தருவார் -2\nநம்பிக்கை தீபம் ஆற்றலும் ஊற்று\nஅமைதியின் ரூபம் அருளொளி கீற்று\nஅலையின் ஓசை அடங்கச்செய்யும் தேவன்\nகிழக்கும் மேற்கும் மகிழ வைக்கும் ஆதவன்\nஎங்கெங்கு பார்த்தாலும் என் தேவன் கைவண்ணம்\nஎனது வாழ்வும் வழியுமான இறைவனே\n2. கடவுளின் ஆறு கரைபுரண்டோடும் ஆ -2\nபசுமைப் புரட்சி நீர்நிலைக் காட்சி\nவளமையும் செழுமையும் இறைஅன்பின் சாட்சி\nபாலைநிலமும் மேய்ச்சல் வெளியாய் மாறும்\nபாறைமீது விதைகள் விழுந்து வாடும்\nஎங்கெங்கு பார்த்தாலும் என் தேவன் கைவண்ணம்\nஎனது முதலும் முடிவுமான இறைவனே"
    },
    {
      "number": 72,
      "title": "தலைமுறை தலைமுறையாக நீரே எங்களுக்குப் புகலிடம்",
      "lyrics": "1. மலைகள் தோன்றும் முன்பே இம்மண்ணும் தோன்றும் முன்பே\nகாலகாலமாய் இருக்கின்றீர் உம் கட்டளையின்படி நடத்துகின்றீர்\nஆயிரமாயிரம் ஆண்டுகள் உமக்கு\nநேற்றைய தினத்தைப் போலுள்ளது\nஒரு இரவு சாமத்தைப் போன்றுள்ளது\nஆண்டவரே என் ஆண்டவரே உம் ஊழியன்\nஎன்மீது இரக்கம் வையும் - 2\nதேவனே திரும்பி வாரும், என் மீது இரக்கம் வையும்\n2. காலைதோறும் உம் பேரன்பால் எங்களுக்கு நிறைவளித்தருளும்\nஉமது மாட்சிமை விளங்கும் உமது அருள் எம்மில் தங்கிடுமே\nஉந்தன் தயவு எம்மில் நிறைந்திடுமே\nஆண்டவரே என் ஆண்டவரே என் செயல்களில்\nஎனக்கு ஜெயம் தாரும்"
    },
    {
      "number": 73,
      "title": "நம் ஆண்டவர் தம் மக்கள்மீது விருப்பம் கொள்கிறார் -2",
      "lyrics": "1. ஆண்டவர்க்கு புதியதோர் பாடல் பாடுங்கள்\nஅவரது அன்பர் சபையிலே புகழ்ந்து பாடுங்கள் -2\nமனம் மகிழுங்கள் களிகூறுங்கள் -2 அன்றும் இன்றும் என்றும்\n2. ஆடிப்பாடி ஆண்டவரை மகிழ்ந்து பாடுவோம் -2\nமத்தளம் கொட்டி யாழிசைத்து புகழ்ந்து பாடுவோம் -2\nமனம் மகிழுங்கள் களிகூறுங்கள் -2 அன்றும் இன்றும் என்றும்"
    },
    {
      "number": 74,
      "title": "நம்பினேன் ஆண்டவரே உம்மையே",
      "lyrics": "1. எருசலேம் நகருக்கு மலைகள் உண்டு\nஎதிர்வரும் பகைவர்கள் பலியாவார் -2\nநல்லாரின் நாட்டில் பொல்லாது மாறவும் -2\nஎன்பார்ந்த ஆண்டவர் அரணாவார் -2\n2. நேரிய இதயம் நேர்கொண்ட பண்பை\nசேர்ந்திடும் போது சோர்வில்லை நமக்கு -2\nகோணல் வழியில் நடப்போர் நிலைகுலைந்து போவார் -2\nகானல்நீராய்க் கண்மறைந்து போவார் -2"
    },
    {
      "number": 75,
      "title": "நன்றி நன்றி ஆண்டவரே நன்மை நன்மை நிறைந்தவரே",
      "lyrics": "1. பசியின் பிடியில் தாகத்தின் தாக்கத்தில்\nசோர்வுற்றுக் களைத்து சோகம் கண்டோம் (2)\nநெருக்கடி நிறைந்து நெஞ்சினில் கனத்து\nசாவின் பிடியில் கிடந்திருந்தோம் (2)\nபெற்றபெரு வாழ்வை நினைந்து நினைந்து -2\nநன்றி சொல்லி பாட வந்தோம் -2\n2. வெண்கலக் கதவு விருந்து தாள்களும்\nமண்மீது மனிதரை அழுத்துகையில் (2)\nவீசும் புயலினை பூந்தென்றலாக்கி\nஆசீர் வழங்கிய ஆண்டவராம் -2\nபெற்றபெரு வாழ்வை நினைந்து நினைந்து -2\nநன்றி சொல்லி பாட வந்தோம் -2"
    },
    {
      "number": 76,
      "title": "நீ எந்தன் பாறை என் அரணான இயேசுவே - 2",
      "lyrics": "1. ஒளி கொண்டு தேடினால் இருள் நில்லுமோ\nஉன் துணையில் வாழ்கையில் துயர் வெல்லுமோ (2)\nதடைகோடி வரலாம் உள்ளம் தவித்தோடி விடலாம் - 2\nஆனாலும் உன் வார்த்தை உண்டு\nஎது போனாலும் உனில் தஞ்சம் உண்டு இயேசுவே இயேசுவே - 2\n2. இரவுக்கும் எல்லை ஓர் விடியலன்றோ\nமுடிவாக வெல்வதும் நன்மையன்றோ (2)\nதளராது வாழ்வோம் அருள் அணையாது காப்போம்-2\nஎன்றென்றும் உன் ஆசீர் கொண்டு\nவரும் நல்வாழ்வைக் கண்முன்னே கொண்டு\nஇயேசுவே இயேசுவே - 2"
    },
    {
      "number": 77,
      "title": "நீ போகும்போதும் காப்பார் வரும்போதும் காப்பார்",
      "lyrics": "1. உனக்குதவி ஆண்டவரிடம் இருந்து வரும்\nவானமும் வையமும் படைத்தவர் அவரே (2)\nஉன் கால்கள் இடறவே விடமாட்டார் - 2\nஉன்னைக் காக்கும் தேவன் அவர் உறங்கிடமாட்டார் -2\n2. இஸ்ராயேலைக் காக்கும் தேவன் அயர்வதில்லை\nஉன்னைக்காக்கும் தேவன் அவர் உறங்குவதில்லை (2)\nதீமையெல்லாம் விலக்கி உம்மைக் காத்திடுவார் -2\nஉன் வலப்புறத்தில் அமர்ந்து உம்மைப் பாதுகாக்கிறார் -2"
    },
    {
      "number": 78,
      "title": "நெஞ்சமே நீ விழித்தெழு - 2",
      "lyrics": "1. ஆண்டவரில் எனதான்மா அடைக்கலமாகும்\nஅவரது சிறகின் நிழலினிலே என்றுமே வாழும் - எனவே\n2. வானமட்டும் உயந்தது தான் அவரது நல்லிரக்கம்\nமேகமட்டும் உயந்தது தான் அவரது சொல்லுறுதி - எனவே"
    },
    {
      "number": 79,
      "title": "நெஞ்சே நீ போற்றிடு",
      "lyrics": "1. விண்ணும் மண்ணும் விளைந்தது அவரால்\nகாற்றும் கடலும் வந்தது அவரால் -(2)\nவீசும் தென்றலும் பொழிந்திடும் மழையும்\nபுலர்ந்திடும் யாவும் புகழ்மிகு அவரால்\nநம்பிக்கை பிறழா ஆண்டவர் அவரே -2\n2. ஒடுக்கப்பட்டோர்கள் உயர்வினைக் காண்பர்\nபசித்திருப்போர்கள் வாழ்வினைப் பெறுவர் (2)\nசிறையிலிருப்பவர் விடுதலை அடைவர்\nபார்வையற்றோர்கள் ஒளிபெறுவர்\nவாழ்ந்திடும் இறைவனின் கருணையினால் -2"
    },
    {
      "number": 80,
      "title": "போற்றுங்கள் ஆண்டவரை வாழ்த்துங்கள் அவர் பெயரை",
      "lyrics": "1. உயர்ந்த இரக்கம் உள்ளவரை வாழ்த்துங்கள் - 2\nஅளவற்ற மேன்மை மிகுந்தவரை வாழ்த்துங்கள் - 2\nசொற்களைக் கடந்த வல்லவரை வாழ்த்துங்கள் - 2\nமக்கள் புகழுக்கு உரியவரை வாழ்த்துங்கள் - 2\n2. வியத்தகு செயல் பல செய்தவரை வாழ்த்துங்கள் - 2\nஅச்சம் மிகுந்த செயலோனை வாழ்த்துங்கள் - 2\nசினம் கொள்ளத் தாமதம் செய்பவரை வாழ்த்துங்கள் - 2\nநன்மையைப் பொழியும் ஊற்றவரை வாழ்த்துங்கள் - 2"
    },
    {
      "number": 81,
      "title": "போற்றுவேன் ஆண்டவா உம்மை",
      "lyrics": "1. பாலகரின் மழலையிலும் குழந்தைகளின் மொழிகளிலும்\nஉந்தன் வலிமையும் உறுதியும் உண்டு\nதீயவரின் தோல்வியிலும் பகைவர்களின் வீழ்ச்சியிலும்\nஉந்தன் மேன்மையும் நீதியும் உண்டு\n2. வானத்திலே வெண்ணிலவை விண்மீன்களை அமைத்தீரே\nமனிதனுக்காக அமைத்தீரே\nபூமியிலே பறவைகளை விலங்கினத்தைப் படைத்தீரே\nமனிதன் ஆண்டிட அழைத்தீரே"
    },
    {
      "number": 82,
      "title": "படைப்புகளே நம் ஆண்டவரைப்",
      "lyrics": "1. அன்பீந்தார் அருளீந்தார் பண்பும் பணிவும் அவரளித்தார்\nயார் என்னைக் கைவிடினும்\nஆண்டவர் என்னை அழைக்கின்றார்\nஆஹா இறைவனின் அன்பினுக்கு\nஇந்த உலகினில் உவமையுண்டோ (2)\n2. மனம் கலங்கி பரிதவித்தேன் நிம்மதி மனதில் எனக்களித்தார்\nமாசுடன் நான் நிற்கையிலே மன்னிப்பு எனக்கு அவரளித்தார்\nஆஹா இறைவனின் அன்பினுக்கு\nஇந்த உலகினில் உவமையுண்டோ (2)"
    },
    {
      "number": 83,
      "title": "பாடுங்கள் ஆண்டவர்க்கு புதியதோர் பாடல் பாடுங்கள் -2",
      "lyrics": "1.ஆண்டவர் தம் திருத்தலத்தில் அவரைப் புகழ்ந்து பாடுங்கள்\nமாண்புயர் வான் மண்டலத்தில் அவரைப் புகழ்ந்து பாடுங்கள்\n2. எக்காள தொனி முழங்க அவரைப் புகழ்ந்து பாடுங்கள்\nவீணையுடன் யாழிசைத்து அவரைப் புகழ்ந்து பாடுங்கள்\n3. முரசொலித்து நடனம் செய்து அவரைப் புகழ்ந்து பாடுங்கள்\nநரம்பிசைத்து குழல் ஊதி அவரைப் புகழ்ந்து பாடுங்கள்"
    },
    {
      "number": 84,
      "title": "மாநிலத்தோரே பாடுங்கள்",
      "lyrics": "1. வானங்கள் யாவும் மகிழட்டும் பூவுலகும் களிகூறட்டும் -2\nகடல்அலையும் அதில் வாழ்வனவும் ஆர்ப்பரித்தே புகழ்பாடட்டும்\nவயல்வெளியும் அதில் விளைவனவும் கடவுளின் புகழ்பாடட்டும்\nபூவுலகாளும்  நீதியின் தேவன் ஆட்சியே இங்கு மலர்ந்திடும்\nசொல்லுறுதி கொண்டு ஆளாவார்\n2. வார்த்தை மனுஉருவாகினார் நம்மிடையே குடிகொண்டுள்ளார் -2\nதம்மை ஏற்கும் அனைவருக்கும்\nஇறைமக்களாகும் உரிமை தந்தார்\nநம்மீது இறங்கிவந்து ஆசீரை அளித்திடுவார்\nதிருமுகத்தின் பேரொளியை அனைவருக்கும் வீசிடுவார்\nஉலகோர் மெய்வழி உணருவார்"
    },
    {
      "number": 85,
      "title": "வாக்கு மனிதரானார் நம்மிலே வாழ்கின்றார் - 2",
      "lyrics": "1. சீயோனே விழித்திடு ஆண்டவரைப் போற்றிப்பாடு -2\nதாழ்களுக்கு வலிமையும் உன் பிள்ளைகளுக்கு\nஆசியும்-2  வழங்க வருகின்றார் -2\nஅல்லேலூயா, அல்லேலூயா, அல்லே அல்லேலூயா -2\n2. எருசலேமே மகிழ்ந்திடு இறைவனையே வாழ்த்திப்பாடு -2\nவாழ்வதற்கு உணவும் அன்பும் நீதியும்-2 வழங்க வருகிறார் -2\nஅல்லேலூயா, அல்லேலூயா, அல்லே அல்லேலூயா -2"
    },
    {
      "number": 86,
      "title": "வாருங்கள் கொண்டாடுவோம் மகிழ்வுடன் பண்பாடுவோம்",
      "lyrics": "1. இஸ்ராயேலரின் மேய்ப்பரே செவிசாயும் உமது வல்லமையே\nதூண்டி எழுந்திடும் உமது வலக்கரத்தால் நட்ட திராட்சை நான்\nஎன்றும் எப்பொழுதும் பாதுகாத்து அருளும்\nதிருவிண்களின்மேல் வீற்றிருப்பவரே ஒளிவீசி அருளும்\nதேனிகள் இறைவனே எழுந்தே வாரும் கண்ணோக்கிப் பாரும் (2)\n2. உமது வலக்கரத்தால் தேர்ந்தெடுத்த எம்மை\nஉமது கைவன்மை காத்து அருள வேண்டும்\nஉமைவிட்டு இனி நாங்கள்  விலகிட மாட்டோம்\nஉமது திருப்பெயரைப் போற்றி வாழ்வோம்\nஇறுதி நாள்வரை உறுதி கொண்டிடும் உள்ளம் எமக்குத் தாரும்\nஇயேசு வருகையில் வீசும் ஒளியினை ஏற்றிடச் செய்யும் (2)"
    },
    {
      "number": 87,
      "title": "வாருங்கள் நம் ஆண்டவர்க்கு",
      "lyrics": "1. புகழ்ப்பாக்கள் இசைத்துக் கொண்டு அவர் திருமுன் செல்லுவோம் (2)\nஇன்னிசை கீதங்கள் முழங்கிடவே\nஅவர் திருமுன் அகமகிழ்வோம் (2)\nஏனெனில் அவரே நம் கடவுள்\nஎன்றென்றும் உள்ளது அவர் இரக்கம் (2)\nஅன்பாலே நமைக் காக்கும் ஆண்டவர்திருமுன் பணிந்திடுவோம்\n2. ஆண்டவர் அவரை எந்நேரமும்\nநம் கண்முன் கொண்டிருப்போம் (2)\nஅவர் நம் மனத்தோடு இருப்பதனால்\nஎன்றும் அசைவுறுவதில்லை (2)\nஅவரே நமது உரிமைச் சொத்து அவரே நமது திருக்கிண்ணம் (2)\nஅகமகிழ்வோம் அக்களிப்போம்\nவாழ்வின் வழியைக் கண்டுகொள்வோம்"
    },
    {
      "number": 88,
      "title": "வாழ்வோரின் நாட்டில்",
      "lyrics": "1. ஆண்டவர் என் ஒளி அவரே என் மீட்பு\nயாருக்கு நான் அஞ்ச வேண்டும்? (2)\nஆண்டவரே என் உயிருக்கு அடைக்கலம் -2\nயாருக்கு நான் நடுங்க வேண்டும்? -2\n2. ஆண்டவரிடம் ஒரு விண்ணப்பம் செய்தேன்\nஅதையே நான் நாடித் தேடுவேன் (2)\nஆண்டவர் இல்லத்தில் நான் குடியிருக்க வேண்டும்? -2\nஆண்டவர் அழகை நான் காண வேண்டும்?\nஅவரது திருவுளம் அறிய வேண்டும்"
    },
    {
      "number": 89,
      "title": "வான்படைகளின் ஆண்டவரை",
      "lyrics": "1. அடைக்கலாம் குருவிக்கும் தகைவிலான் குருவிக்கும்\nஅடைக்கலமானீர் தங்க புகலிடமானீர் -2\nபாலை நிலத்திலும் பள்ளத்தாக்கிலும்\nமழை தந்தீர் நல்வளம் தந்தீர் -2\nநீரே கண்மணியாய்க் காக்கின்றீர்\nஏழ்மையில் தோழனாய் இருக்கின்றீர்\nஉம்மை நம்புவோர் நல் ஆசி பெறுவார்\nஆவியிலும் உண்மையிலும் வழிநடப்பார்\n2. உம் கோவில் முற்றத்தில் ஒருநாள் தங்குவது\nஆயிரம் நாளிலும் மேலானது -2\nஉமது பாதையில் பயணம் செய்வது\nமுடிவில்லாதது அது முழுமையானது -2\nநீரே எம் கேடயமாய் இருக்கின்றீர்\nநீங்காத நிழலாக தொடர்கின்றீர்\nஉம்மைப் பாடிப் புகழ்ந்திடுவோமே\nஅன்பிலும் நட்பிலும் நிலைபெறுவோமே"
    },
    {
      "number": 90,
      "title": "விடுதலை நாயகனே எம்மை மீட்க வந்தருளும் - 2",
      "lyrics": "1. ஒடுக்கப்பட்டோருக்கு நீதியும் பசித்தோருக்கு உணவும் -2\nதருபவர் ஆண்டவர் நம் விடுவிக்கும் நாயகன் -2\n2. நல்மனதோர்க்கு மகிழ்ச்சியும் தீய மனத்தோர்க்கு வீழ்ச்சியும் -2\nதருபவர் ஆண்டவர் நம் விடுவிக்கும் நாயகன் -2"
    },
    {
      "number": 91,
      "title": "விண்ணும் மண்ணுமே கடவுள் சொந்தம் என்றுமே",
      "lyrics": "1. கறைபடாத கைகளும் நெஞ்சமும் பொய்\nதெய்வங்களை வணங்காத இதயமும்\nவஞ்சகத்தில் ஆணையிடா உள்ளமும் வீண்\nவெறிதனிலே நடைபோடும் வாழ்வதுவும்\nஆண்டவரின் ஆசிர்பெறுபவர் அவரே மீட்பரவர்\nமீட்பில் வலப்புறம் அமர்பவர் என் தேவன்\nஇல்லம் என்றும் வாழ்பவர் அவரன்றோ\nவாயில் நிலைகளே உயர்ந்து நின்றிடுவீரே\nமன்னர் வருகிறார் மாட்சியில் நுழைகிறார்\n2. வலிமையாற்றல் மிகுந்தவர் ஆண்டவர்\nபோரில் வல்ல வீரனே ஆண்டவர்\nநீதிநெறி வழுவாத மன்னரவர் மன்னிப்பு மறவாத அன்பர் அவர்\nஆண்டவரின் ஆசிர்பெறுவோம் நாமே மீட்பரவர்\nமீட்பில் வலப்புறம் அமர்வோம் என் தேவன்\nஇல்லம் என்றும் வாழ்வோம் வாருங்கள்\nவாயில் நிலைகளே உயர்த்தி நின்றிடுவோமே\nமன்னர் வருகிறார் மாட்சியில் நுழைகிறார்"
    }
  ]
}